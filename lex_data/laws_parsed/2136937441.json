{
  "ldoc_id": "2136937441",
  "source_url": "https://lex.bg/mobile/ldoc/2136937441",
  "list_title": "Закон за независимия финансов одит и изразяването на сигурност по устойчивостта (загл. доп. - дв, бр. 79 от 2024 г.)",
  "law_title": "Закон за независимия финансов одит и изразяването на сигурност по устойчивостта (загл. доп. - дв, бр. 79 от 2024 г.)",
  "text": "Понеделник, 24 Ноември\n\nНОВИНИ НОРМИ ЛИЦА ИНСТИТУЦИИ\n\nНОВИНИ\n\nНОРМИ\n\nЛИЦА\n\nИНСТИТУЦИИ\n\nКонституция Правилници Кодекси Правилници по прилагане Наредби Последен брой на ДВ Закони ЗАКОН ЗА НЕЗАВИСИМИЯ ФИНАНСОВ ОДИТ И ИЗРАЗЯВАНЕТО НА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Обн. ДВ. бр. 95 от 29 Ноември 2016г. , изм. ДВ. бр. 15 от 16 Февруари 2018г. , изм. ДВ. бр. 17 от 26 Февруари 2019г. , изм. и доп. ДВ. бр. 18 от 28 Февруари 2020г. , изм. и доп. ДВ. бр. 105 от 11 Декември 2020г. , изм. ДВ. бр. 25 от 29 Март 2022г. , изм. ДВ. бр. 70 от 20 Август 2024г. , изм. и доп. ДВ. бр. 79 от 17 Септември 2024г. Проект: 602-01-28/18.05.2016 г . Част първа. ОБЩИ РАЗПОРЕДБИ Глава първа. ПРЕДМЕТ, ПРИЛОЖНО ПОЛЕ И ОПРЕДЕЛЕНИЯ Предмет Чл. 1. Този закон урежда: 1. (изм. и доп. - ДВ, бр. 79 от 2024 г.) целта, обхвата и принципите на независимия финансов одит, наричан по-нататък \"финансов одит\", както и ангажиментите за изразяване на сигурност върху отчети за корпоративното устойчиво развитие, наричани по-нататък \"отчети за устойчивостта\", извършвани от регистрираните одитори; 2. (изм. и доп. - ДВ, бр. 79 от 2024 г.) професионалните стандарти на организация, документиране и изпълнение, както и удостоверяване на резултатите от финансовия одит, както и ангажиментите за изразяване на сигурност по устойчивостта, наричани по-нататък \"приложими професионални стандарти\"; 3. (изм. - ДВ, бр. 79 от 2024 г.) придобиването на квалификация на дипломиран експерт-счетоводител; 4. придобиването на правоспособност и упражняването на одиторската професия от регистрираните одитори; 5. правата и задълженията на регистрираните одитори; 6. статута и функциите на Комисията за публичен надзор над регистрираните одитори, наричана по-нататък \"Комисията\"; 7. статута и функциите на Института на дипломираните експерт-счетоводители (ИДЕС); 8. дейността на одитните комитети в предприятията от обществен интерес. Цел на финансовия одит Чл. 2. Целта на финансовия одит е да повиши степента на доверие на потребителите на финансовия отчет чрез изразяването на одиторско мнение за това дали този отчет е изготвен във всички съществени аспекти в съответствие с приложимата рамка за финансово отчитане. Цел на изразяването на сигурност по устойчивостта Чл. 2а. (Нов - ДВ, бр. 79 от 2024 г.) Целта на изразяването на сигурност по устойчивостта е да се повиши доверието на потребителите на отчети за устойчивостта чрез изразяването на одиторско мнение, съответно одиторско заключение, относно съответствието на отчета за устойчивостта във всички съществени аспекти на изискванията на приложимата рамка за отчитане на устойчивостта. Финансов одит Чл. 3. (1) (Изм. - ДВ, бр. 79 от 2024 г.)  Финансовият одит е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторското мнение. (2) При изразяването на одиторско мнение се взема предвид типът на приложимата рамка за финансово отчитане. Изразяване на сигурност по устойчивостта Чл. 3а. (Нов - ДВ, бр. 79 от 2024 г.) (1) Изразяването на сигурност по устойчивостта се осъществява чрез изпълнението на одиторски ангажимент за изразяване на разумна или ограничена степен на сигурност, наричани по-нататък \"ангажименти за сигурност по устойчивостта\". (2) Изразяването на сигурност по устойчивостта е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторско мнение за изразяване на разумна сигурност, съответно одиторско заключение за изразяване на ограничена сигурност. (3) За изразяване на одиторското мнение, съответно одиторско заключение, при ангажимент за сигурност по устойчивостта, се взема предвид приложимата рамка за отчитане по устойчивостта. (4) Задължителният ангажимент за изразяването на сигурност по устойчивостта се осъществява чрез ангажимент за разумна степен на сигурност в съответствие с Европейските стандарти за изразяване на разумна сигурност по устойчивостта, приети от Европейската комисия съгласно чл. 26а, параграф 3, ал. 2 от Директива 2006/43/ЕО на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета, наричана по-нататък \" Директива 2006/43/ЕО \". Предмет на финансовия одит Чл. 4. Финансов одит се извършва на: 1. годишни или междинни, индивидуални или консолидирани финансови отчети, изготвени в съответствие с приложимата рамка за финансово отчитане; 2. други финансови отчети или финансова информация. Предмет на ангажименти за сигурност по устойчивостта Чл. 4а. (Нов - ДВ, бр. 79 от 2024 г.) Ангажиментите за сигурност по устойчивостта се извършват по отношение на годишни или междинни, индивидуални или консолидирани отчети за устойчивостта, изготвени в съответствие с приложимата рамка за отчитане на устойчивостта. Приложими отчетни рамки за финансово отчитане (Загл. доп. - ДВ, бр. 79 от 2024 г.) Чл. 5. (1) Приложимите рамки за финансово отчитане са: 1. обща рамка за финансово отчитане, регламентираща финансови отчети с общо предназначение за широк кръг потребители; 2. специфична рамка за финансово отчитане, регламентираща отчети за конкретни потребители. (2) Общите рамки за финансово отчитане са: 1. отчетна рамка за достоверно представяне, която съдържа поне едно от следните потвърждения: а) потвърждава изрично или по подразбиране, че за постигането на достоверно представяне на финансовия отчет може да е необходимо ръководството на одитираното предприятие да представи допълнителни оповестявания; б) потвърждава изрично, че за постигането на достоверно представяне на финансовия отчет може да е необходимо ръководството на одитираното предприятие да се отклони от дадено изискване на общата рамка; 2. обща рамка за съответствие, която не съдържа потвържденията по т. 1. Приложима рамка за отчитането на устойчивостта Чл. 5а. (Нов - ДВ, бр. 79 от 2024 г.) Приложимата рамка за отчитането на устойчивостта са приетите от Европейската комисия Европейски стандарти за отчитане на устойчивостта съгласно чл. 29б и 29в от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (ОВ, L 182/19 от 29 юни 2013 г.), наричана по-нататък \" Директива 2013/34/ЕС \", както и изискванията относно единен електронен формат на отчитането. Задължителен и доброволен финансов одит (Загл. изм. - ДВ, бр. 79 от 2024 г.) Чл. 6. (1) Финансовият одит е задължителен и доброволен. (2) (Доп. - ДВ, бр. 79 от 2024 г.) Задължителен финансов одит е одитът на годишните финансови отчети, доколкото това се изисква от закон или от правото на Европейския съюз. (3) (Доп. - ДВ, бр. 79 от 2024 г.)  Доброволен финансов одит е всеки друг финансов одит, различен от задължителния. Задължителен и доброволен ангажимент за сигурност по устойчивостта Чл. 6а. (Нов - ДВ, бр. 79 от 2024 г.) (1) Ангажиментът за сигурност по устойчивостта е задължителен и доброволен. (2) Задължителен е ангажиментът за сигурност по устойчивостта, доколкото това се изисква от закон или от правото на Европейския съюз. (3) Доброволен е ангажиментът за сигурност по устойчивостта, различен от задължителния. Регистрирани одитори Чл. 7. (1) (Изм. - ДВ, бр. 79 от 2024 г.) Финансов одит и ангажимент за сигурност по устойчивостта се извършват от регистрирани одитори, които са вписани в регистъра по чл. 20 . (2) Регистрираните одитори по смисъла на този закон са: 1. физически лица; 2. одиторски дружества. (3) (Доп. - ДВ, бр. 79 от 2024 г.)  Одиторско дружество за извършването на финансов одит  е търговско дружество, регистрирано по чл. 64, ал. 1, т. 1, 2 или 3 от Търговския закон или по законодателството на друга държава - членка на Европейския съюз, с основен предмет на дейност - извършването на финансов одит на финансови отчети на предприятия, при което три четвърти от членовете на управителния му орган са регистрирани одитори по този закон или са регистрирани одитори от други държави - членки на Европейския съюз, има добра репутация и е: 1. събирателно дружество, в което повече от половината от съдружниците са регистрирани одитори по този закон или по законодателството на други държави - членки на Европейския съюз; 2. командитно дружество, в което повече от половината от неограничено отговорните съдружници са регистрирани одитори по този закон или по законодателството на други държави - членки на Европейския съюз; 3. дружество с ограничена отговорност, в което повече от половината от гласовете в общото събрание на съдружниците и от капитала принадлежат на регистрирани одитори, одитори и/или на одиторски дружества от други държави - членки на Европейския съюз. (4) (Нова - ДВ, бр. 79 от 2024 г.)  Дружество за извършване на ангажименти за сигурност по устойчивостта е одиторско дружество по ал. 3, вписано в регистъра по чл. 20 и с основен предмет на дейност, включващ и ангажименти за сигурност по устойчивостта, в което поне един от съдружниците или управителите и поне един от отговорните одитори за ангажименти за сигурност по устойчивостта от името на дружеството са вписани в регистъра по чл. 20 като регистрирани одитори по устойчивостта. Способи за упражняване на одиторска професия Чл. 8. (1) Правото да се упражнява одиторска професия е изключително и се осъществява: 1. пряко: а) като физическо лице; б) чрез участие в търговско дружество, съответстващо на изискванията за одиторско дружество по чл. 7 ; в) по трудов договор в одиторско дружество или в търговско дружество, съответстващо на изискванията за одиторско дружество по чл. 7 ; г) по облигационен договор с одиторско дружество или с търговско дружество, съответстващо на изискванията за одиторско дружество по чл. 7 ; 2. чрез участие в одиторско дружество, което е вписано като регистриран одитор в регистъра по чл. 20 ; 3. чрез участие в гражданско дружество по Закона за задълженията и договорите . (2) (Изм. и доп. - ДВ, бр. 79 от 2024 г.)  Регистриран одитор не може да упражнява одиторската професия чрез участие като съдружник в повече от едно търговско дружество и/или одиторско дружество. Професионални стандарти за финансов одит и за ангажименти за сигурност по устойчивостта (Загл. доп. - ДВ, бр. 79 от 2024 г.) Чл. 9. (1) (Изм. - ДВ, бр. 79 от 2024 г.) Регистрираният одитор осъществява своята професионална дейност на територията на страната, като прилага принципите и изискванията на приложимите професионални стандарти към датата на поемане на съответния одиторски ангажимент. (2) (Изм. - ДВ, бр. 79 от 2024 г.)  Приложими професионални стандарти са Европейските стандарти, приети от Европейската комисия съгласно чл. 26 и 26а от Директива 2006/43/ЕО . (3) (Изм. - ДВ, бр. 79 от 2024 г.) Регистрираният одитор може да извършва услуги, различни от задължителен финансов одит и свързаните с одита услуги, като прилага изискванията на други професионални стандарти, когато одиторският ангажимент е поет при прилагане на тези други стандарти. (4) (Нова - ДВ, бр. 79 от 2024 г.) Регистрираният одитор може да извършва услуги, различни от задължителен ангажимент за сигурност по устойчивостта, като прилага изискванията на други професионални стандарти за изразяване на сигурност, когато одиторският ангажимент е поет при прилагане на тези други стандарти. Професионална етика Чл. 10. (Изм. - ДВ, бр. 79 от 2024 г.) При осъществяване на професионалната си дейност регистрираният одитор прилага принципите и изискванията на Международния етичен кодекс на професионалните счетоводители (включително Международни стандарти за независимост), посочени в Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители и възприето от ИДЕС, наричано по-нататък \"Етичен кодекс\". Професионална тайна Чл. 11. Регистрираният одитор, членовете на одитните екипи и всички лица, които работят за него, спазват задължението за професионална тайна за информацията, станала им известна при или по повод изпълнение на одиторски ангажимент, освен когато разкриването и се изисква за целите на съдебно производство или по закон. Публичен надзор над регистрираните одитори Чл. 12. (1) Публичният надзор над регистрираните одитори се осъществява от Комисията. (2) Надзорът по ал. 1 се осъществява съгласно изискванията на този закон и на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит в предприятия от обществен интерес и за отмяна на Решение 2005/909/ на Комисията (OB, L 158/77 от 27 май 2014 г.), наричан по-нататък \" Регламент (ЕС) № 537/2014 \", върху: 1. професионалната дейност на регистрираните одитори; 2. дейността на ИДЕС в случаите, посочени в този закон. 3. (отм. - ДВ, бр. 18 от 2020 г., в сила от 28.02.2020 г.) (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Комисията осъществява постоянно наблюдение на развитието на пазара на предоставяне на услуги съгласно изискванията на чл. 27 от Регламент (ЕС) № 537/2014 , както и на предоставянето на услуги за изразяване на сигурност по устойчивостта на предприятия от обществен интерес. (4) (Предишна ал. 3 - ДВ, бр. 18 от 2020 г., в сила от 28.02.2020 г.) Комисията е компетентният орган за регулирането и надзора над регистрираните одитори в Република България. Глава втора. ПРИДОБИВАНЕ НА КВАЛИФИКАЦИЯ НА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г., ИЗМ. - ДВ, БР. 79 ОТ 2024 Г.) Глава втора. ПРИДОБИВАНЕ НА ДИПЛОМА ЗА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г.) Глава втора. ПРИДОБИВАНЕ НА ПРАВОСПОСОБНОСТ НА ДИПЛОМИРАН ЕКСПЕРТ-СЧЕТОВОДИТЕЛ И НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ Изисквания за кандидатстване за дипломиран експерт-счетоводител (Загл. доп. - ДВ, бр. 79 от 2024 г.) Чл. 13. (1) (Изм. - ДВ, бр. 79 от 2024 г.) За дипломиран експерт-счетоводител може да кандидатства лице с добра репутация. (2) (Изм. - ДВ, бр. 79 от 2024 г.) За придобиване на квалификация на дипломиран експерт-счетоводител може да кандидатства лице, което притежава: 1. счетоводно-икономическо образование с образователно-квалификационна степен \"магистър\" и 4 години професионален стаж; 2. счетоводно-икономическо образование с образователно-квалификационна степен \"бакалавър\" и 5 години професионален стаж; 3. друго висше икономическо образование и 7 години професионален стаж; 4. друго висше образование и 10 години професионален стаж. (3) (Доп. - ДВ, бр. 79 от 2024 г.)  Професионален стаж по ал. 2 е стаж в областта на счетоводството, вътрешния одит, външния одит и финансовата инспекция, като орган на Националната агенция за приходите, като инспектор в Комисията, като експерт от специализираната администрация на Комисията за финансов надзор или като преподавател във висше училище в областта на счетоводството, контрола и финансите. Изискване за предварително полагане на изпити за дипломиран експерт-счетоводител Чл. 14. (1) За да придобие право да се яви на изпитите по чл. 15 , кандидатът за дипломиран експерт-счетоводител трябва да е положил успешно изпити във висше училище в следните области: 1. обща теория на счетоводството; 2. финансово счетоводство; 3. управленско счетоводство; 4. анализ на финансовите отчети; 5. финансов контрол и одиторски стандарти, включително Международните одиторски стандарти; 6. търговско право; 7. данъчно право; 8. трудово и осигурително право; 9. финанси на предприятието; 10. математика и статистика; 11. микроикономика; 12. основи на финансовото управление на предприятието; 13. информационни системи и технологии; 14. управление на риска и вътрешен контрол; 15. професионална етика и независимост. (2) Когато кандидатът за дипломиран експерт-счетоводител не е положил изпит в някоя от областите, посочени в ал. 1, същият полага такъв изпит в съответствие с правилата по чл. 71, ал. 3, т. 4 . Изпити за придобиване на квалификация на дипломиран експерт-счетоводител (Загл. изм. - ДВ, бр. 79 от 2024 г.) Чл. 15. (1) (Изм. - ДВ, бр. 79 от 2024 г.) Квалификация на дипломиран експерт-счетоводител се придобива след успешно полагане на следните писмени изпити: 1. счетоводство, включително Международните счетоводни стандарти; 2. търговско право; 3. данъчно и осигурително право; 4. независим финансов одит, включително Международните одиторски стандарти. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 105 от 2020 г., в сила от 01.01.2021 г.) Изпитите по ал. 1, т. 1 и 4 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на правоспособност на регистриран одитор по съответния законов ред в държава - членка на Европейския съюз, или в трета държава. За признаване на изпита по ал. 1, т. 1 кандидатът полага пред ИДЕС изпит с въпроси по Закона за счетоводството и Националните счетоводни стандарти. (4) (Нова - ДВ, бр. 18 от 2020 г., в сила от 28.02.2020 г.) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Практическо обучение за допускане до изпит по независим финансов одит на кандидат за дипломиран експерт-счетоводител Чл. 16. (1) За допускане до изпита по независим финансов одит кандидатът за дипломиран експерт-счетоводител трябва да е преминал най-малко една година практическо обучение в областта на одита на годишни финансови отчети или други финансови отчети. (2) Изискването по ал. 1 не се прилага, когато кандидатът докаже, че не по-малко от три години е извършвал ефективно дейност, която е аналогична на финансов одит. Диплома и регистриране на дипломиран експерт-счетоводител Чл. 17. Кандидатът, успешно издържал изпитите по чл. 15 , получава диплома за дипломиран експерт-счетоводител и се вписва в регистър на дипломираните експерт-счетоводители при ИДЕС. Придобиване на правоспособност на регистриран одитор Чл. 18. (1) (Доп. - ДВ, бр. 79 от 2024 г.) Дипломиран експерт-счетоводител придобива право да подписва одиторски доклади с мнение върху финансови отчети след три години практическо обучение в областта на одита на годишни индивидуални и консолидирани финансови отчети или други финансови отчети и след вписването му в регистъра по чл. 20 . (2) В случаите по чл. 16, ал. 2 практическото обучение по ал. 1 трябва да е не по-малко от две години. (3) Изискването за практическо обучение по ал. 1 не се прилага, когато обучението по чл. 16, ал. 1 е не по-малко от три години. (4) (Нова - ДВ, бр. 79 от 2024 г.) Регистриран одитор - физическо лице, придобива правото да подписва одиторски доклади с одиторско мнение, съответно одиторско заключение, върху отчети за устойчивостта след придобиване на допълнителна квалификация чрез успешно полагане на изпитите по чл. 19а и осем месеца практическо обучение в областта на изразяването на сигурност върху годишни индивидуални и консолидирани отчети за устойчивостта или други отчети за устойчивостта, и след вписването му в регистъра по чл. 20 . Практическо обучение Чл. 19. (1) Практическото обучение по чл. 16, ал. 1 , чл. 18 и 25 се провежда при регистриран одитор. (2) Условията и редът за удостоверяване на практическото обучение по чл. 16 , 18 и 25 се определят с правилата по чл. 71, ал. 3, т. 4 . Изпити за придобиване на допълнителна квалификация на регистриран одитор по устойчивостта Чл. 19а. (Нов - ДВ, бр. 79 от 2024 г.)   (1) Квалификация на регистриран одитор по устойчивостта се придобива след успешно полагане на писмени изпити в следните области: 1. нормативни изисквания и стандарти, свързани с изготвянето на годишни индивидуални и консолидирани отчети за устойчивостта; 2. анализ на устойчивостта; 3. процеси на наблюдение, анализ и контрол относно въпросите по устойчивостта по смисъла на чл. 8, параграф 3, буква \"в\" от Директива 2006/43/ЕО ; 4. нормативни изисквания и стандарти за изразяване на сигурност по устойчивостта, приети от Европейската комисия. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) Изпитите по ал. 1 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на квалификация на регистриран одитор по устойчивостта, по съответния законов ред в държава - членка на Европейския съюз, или в трета държава. (4) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Регистър на регистрираните одитори Чл. 20. (1) (Изм. - ДВ, бр. 18 от 2020 г., в сила от 28.02.2020 г.) Комисията организира и поддържа Регистър на регистрираните одитори. (2) В регистъра се вписват само физически лица или одиторски дружества с добра репутация. (3) (Изм. - ДВ, бр. 79 от 2024 г.) За вписване в регистъра дипломираният експерт-счетоводител, съответно кандидатът за регистриран одитор по устойчивостта - физическо лице, подава заявление, към което се прилагат декларация за добра репутация и други доказателства, удостоверяващи съответствие с изискванията на закона. (4) (Изм. - ДВ, бр. 18 от 2020 г., в сила от 28.02.2020 г.,  изм. - ДВ, бр. 79 от 2024 г.) За вписване на одиторските дружества в регистъра лицата, които представляват дружеството, подават заявление, към което се прилагат: данни за имената и адресите на съдружниците; декларация от управителите, че дружеството отговаря на изискванията на този закон; декларация от физическите лица, които са съдружници или членове на управителни или контролни органи на одиторското дружество, за добра репутация. (5) (Изм. - ДВ, бр. 18 от 2020 г., в сила от 28.02.2020 г.) Комисията се произнася по заявлението по ал. 3 и 4 с мотивирано решение в 30-дневен срок от датата на подаването му. Решението за регистрация се съобщава писмено на заинтересованите лица. (6) (Отм. - ДВ, бр. 18 от 2020 г., в сила от 28.02.2020 г.) (7) (Изм. - ДВ, бр. 18 от 2020 г., в сила от 28.02.2020 г.) Решението на Комисията по ал. 5 за отказ от вписване в регистъра подлежи на съдебно обжалване по реда на Административнопроцесуалния кодекс . (8) (Изм. - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра се определят с наредба, приета от Комисията. Информация в регистъра Чл. 21. (1) Регистърът по чл. 20 е публичен, като информацията в него се съхранява в електронна форма, на български език и е достъпна на официалните интернет страници на Комисията и на ИДЕС . (2) За регистрираните одитори - физически лица, в регистъра по чл. 20 се съдържа следната информация: 1. (изм. - ДВ, бр. 79 от 2024 г.) имената по документ за самоличност, адрес за връчване на съобщения в страната, електронен адрес за уведомяване, телефон, регистрационен номер, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 2. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление и интернет страница (ако е приложимо) на търговското дружество, чрез което се упражнява одиторската професия; 3. (изм. и доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление, интернет страница (ако е приложимо) и регистрационен номер на одиторското дружество, в което лицето участва като съдружник или упражнява одиторска професия; 4. (нова - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички регистрирани одитори, които са свързани като съдружници или по друг начин с регистрирания одитор; 5. (предишна т. 4 - ДВ, бр. 18 от 2020 г., в сила от 28.02.2020 г.) всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирала лицето; 6. (предишна т. 5 - ДВ, бр. 18 от 2020 г., в сила от 28.02.2020 г.) вписаните по чл. 23, ал. 1 одитори и одиторски дружества от трети държави се отбелязват изрично като одитори и одиторски дружества от трети държави, а не като регистрирани одитори; 7. (нова - ДВ, бр. 79 от 2024 г.) наличие на правоспособност за извършване на ангажименти за сигурност по устойчивостта. (3) За регистрираните одитори - одиторски дружества, в регистъра по чл. 20 се съдържа следната информация: 1. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код и регистрационен номер; 2. правно-организационна форма; 3. данни за всеки съдружник, за размера на неговите дялове и вида на отговорността му; 4. (изм. - ДВ, бр. 79 от 2024 г.) лице за контакт, негови телефон за връзка и електронен адрес за уведомяване; 5. (доп. - ДВ, бр. 79 от 2024 г.)  седалище и адрес на управление, телефон за връзка, адрес за връчване на съобщения в страната, електронен адрес за уведомяване, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 6. адресите на всички офиси на дружеството в страната; 7. (изм. - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички съдружници и регистрационен номер на съдружниците, които са регистрирани одитори; 8. имената, адресите за кореспонденция и регистрационните номера на регистрираните одитори, които са в договорни отношения с одиторското дружество; 9. имената и адресите на членовете на управителните или контролните органи на одиторското дружество, които са регистрирани одитори; 10. (доп. - ДВ, бр. 18 от 2020 г., в сила от 28.02.2020 г.) имената и адресите на всички регистрирани одитори, които са свързани като съдружници или по друг начин с одиторското дружество; 11. членството в одиторска мрежа и списък на имената и адресите на дружествата - членове или свързани с одиторската мрежа, или указание за мястото, където такава информация е публично достъпна; 12. всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирал дружеството; 13. (нова - ДВ, бр. 79 от 2024 г.)  наличие на правоспособност за извършване на ангажименти за сигурност по устойчивостта. (4) (Изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) При промяна в подлежащите на вписване обстоятелства лицата по ал. 2 и 3 в 7-дневен срок от настъпването и уведомяват писмено Комисията, която отразява промяната в срок до три работни дни от постъпване на уведомлението. Към уведомлението се прилагат съответните доказателства, удостоверяващи основанието за промяна. (5) В регистъра по чл. 20 се вписва и информация за: 1. отписване от регистъра, както и основанията за това; 2. (изм. - ДВ, бр. 18 от 2020 г., в сила от 28.02.2020 г.) наложените на регистрираните одитори административни наказания с влезли в сила наказателни постановления; 3. влязлото в сила решение на Комисията за приложена надзорна мярка по чл. 89, ал. 2, т. 5, 6, 7 или 8 , включително срока за нейното прилагане; 4. (изм. - ДВ, бр. 79 от 2024 г.) влязлото в сила решение за наложена дисциплинарна мярка по чл. 40, ал. 4, т. 6 и 7 , включително срока за нейното прилагане; 5. (нова - ДВ, бр. 18 от 2020 г., в сила от 28.02.2020 г.) оценката по чл. 87, ал. 8 ; 6. (предишна т. 5 - ДВ, бр. 18 от 2020 г., в сила от 28.02.2020 г.) временно неупражняване на професионална дейност, различно от т. 3 и 4. (6) (Нова - ДВ, бр. 18 от 2020 г., в сила от 28.02.2020 г.) Публичната информация по ал. 5 се оповестява на официалните интернет страници на Комисията и на ИДЕС , както следва: 1. информацията по т. 1 се актуализира в 7-дневен срок от узнаването и се архивира; 2. информацията по т. 2 се публикува в едномесечен срок от влизането в сила на административното наказание и остава публична в продължение на 5 години; 3. информацията по т. 3 се публикува в едномесечен срок от влизането в сила на надзорната мярка и остава публична през срока на нейното действие; 4. информацията по т. 4 се публикува в едномесечен срок от влизането в сила на дисциплинарната мярка, включително и произтичащите от нея последици, и остава публична през срока на нейното действие; 5. информацията по т. 5 се публикува в 14-дневен срок от датата на решението на Комисията, с което оценката е определена, и остава публична до приемането на решение за нова оценка. Вписване на регистрирани одитори от други държави - членки на Европейския съюз Чл. 22. (1) Физическо лице, придобило в друга държава - членка на Европейския съюз, правоспособност да подписва одиторски доклади с мнение върху финансови отчети, се вписва в регистъра по чл. 20 след успешното полагане пред ИДЕС на изпити по българско търговско, данъчно и осигурително право на български език. Изпитите се провеждат в съответствие с правилата по чл. 71, ал. 3, т. 4 . (2) Одиторско дружество, регистрирано в друга държава - членка на Европейския съюз, което желае да извършва финансов одит в страната, се вписва в регистъра по чл. 20 , при условие че всяко физическо лице, извършващо финансов одит от името на одиторското дружество, е вписано в регистъра. (3) За вписване в регистъра по чл. 20 лицата по ал. 1 и 2 подават заявление, към което прилагат удостоверение за регистрация, издадено не по-рано от три месеца от датата на подаване на заявлението от компетентния орган на държавата членка по произход. (4) Професионалната дейност на регистрираните одитори, вписани по реда на този член, подлежи на публичен надзор по реда на този закон. (5) (Нова - ДВ, бр. 18 от 2020 г., в сила от 28.02.2020 г.) Комисията уведомява компетентния орган на държавата членка по произход за всеки регистриран одитор, вписан по реда на ал. 1 - 3. (6) (Нова - ДВ, бр. 79 от 2024 г.) Разпоредбите на ал. 2 - 5 се прилагат съответно и за регистрираните одитори по устойчивостта. Вписване на регистрирани одитори от трети държави Чл. 23. (1) (Изм. - ДВ, бр. 70 от 2024 г. [*] ) В регистъра по чл. 20 се вписва всеки одитор - физическо лице, от трета държава, който представи одиторски доклад от задължителен одит на годишен финансов отчет на дружество, учредено извън Европейския съюз, чиито прехвърляеми ценни книжа са допуснати за търгуване на регулиран пазар в страната, освен когато дружеството издава единствено дългови ценни книжа по смисъла на чл. 100к, ал. 2, т. 4 от Закона за публичното предлагане на ценни книжа , допуснати до търговия на регулиран пазар, с единична номинална стойност не по-малка от 50 000 евро, или в случаите на дългови ценни книжа, деноминирани във валута, различна от евро, с номинална стойност към датата на издаването им не по-малка от 50 000 евро. (2) (Изм. - ДВ, бр. 79 от 2024 г.)  При спазване на принципа за съпоставимост и равностойност на изискванията се вписва в регистъра по чл. 20 всеки одитор - физическо лице, от трета държава, след като представи доказателства, че отговаря на изисквания, равностойни на предвидените в чл. 13 - 19 и чл. 20, ал. 2 , и след успешно полагане на изпитите по чл. 22, ал. 1 . (3) (Изм. - ДВ, бр. 79 от 2024 г.)   При спазване на принципа за съпоставимост и равностойност на изискванията се вписва в регистъра по чл. 20 като регистриран одитор - одиторско дружество, от трета държава, което представи доказателства, че: 1. три четвърти от членовете на органите на управление и регистрираните одитори, извършващи задължителен финансов одит от името на дружеството, отговарят на изисквания, равностойни на предвидените в чл. 13 - 19 и чл. 20, ал. 2 ; 2. дружеството извършва задължителен финансов одит при спазване на изискванията за независимост и обективност и правила, равностойни на предвидените в чл. 31 и 54 ; 3. одиторското дружество публикува на своята интернет страница годишен доклад за прозрачност, отговарящ на изискванията на Регламент (ЕС) № 537/2014 . (4) Професионалната дейност на одитори от трети държави, вписани в регистъра по чл. 20 , подлежи на публичен надзор по реда на този закон. (5) За одиторите от трети държави, вписани в регистъра по чл. 20 , се прилагат и изискванията на Регламент (ЕС) № 537/2014 . (6) (Изм. - ДВ, бр. 79 от 2024 г.)  Комисията уведомява Европейската комисия за извършената оценка за съпоставимост и равностойност на изискванията по ал. 2 и 3, както и за основните договорености за сътрудничество със системите за публичен надзор, гарантиране на качеството и налагане на санкции. (7) Одиторските доклади от задължителен финансов одит, издадени от одитори или одиторски дружества от трети държави, които не са регистрирани в страната по съответния ред, не пораждат правни последици на територията на страната. (8) (Нова - ДВ, бр. 79 от 2024 г.)  Разпоредбите на ал. 1 - 7 се прилагат съответно и за регистрираните одитори по устойчивостта. Отписване от регистъра Чл. 24. (1) Регистрираният одитор се отписва от регистъра по чл. 20 в следните случаи: 1. (доп.  - ДВ, бр. 79 от 2024 г.)   подаване на заявление за заличаване на регистрацията като регистриран одитор, както и за частично заличаване на регистрацията като регистриран одитор по устойчивостта; 2. (изм. - ДВ, бр. 18 от 2020 г., в сила от 28.02.2020 г.) влязла в сила присъда за извършено умишлено престъпление от общ характер; 3. (отм.  - ДВ, бр. 79 от 2024 г.) 4. влязло в сила решение за временно изключване от ИДЕС; 5.  (доп.  - ДВ, бр. 79 от 2024 г.)   когато одиторско дружество престане да отговаря на изискванията на чл. 7, ал. 3 или 4 ; 6. смърт на физическото лице. (2) При отписване или при временно лишаване от правото да упражнява одиторска професия на регистриран одитор, одобрен и в друга държава - членка на Европейския съюз, и вписан в регистъра на тази държава членка, Комисията уведомява за това компетентните органи на съответната държава членка, като посочва и причините за това. (3) (Изм. - ДВ, бр. 18 от 2020 г., в сила от 28.02.2020 г.) В случаите по ал. 1, т. 1 - 5 по преценка на Комисията съответната одиторска практика до датата на отписване може да бъде проверена чрез инспекция или разследване. Повторно вписване в регистъра Чл. 25. (1) (Изм. - ДВ, бр. 18 от 2020 г., в сила от 28.02.2020 г.) Регистриран одитор - физическо лице, който 4 или повече години е бил отписан от регистъра по чл. 20 на основание чл. 24, ал. 1, т. 1 - 4 , може да бъде вписан отново в регистъра след практическо обучение от една година, проведено по реда на чл. 19 през последните две години преди повторното вписване. (2) (Изм. - ДВ, бр. 79 от 2024 г.)    За повторно вписване в регистъра дипломираният експерт-счетоводител подава заявление, към което се прилага  документ за удостоверяване на изпълнението на изискванията на ал. 1, както и декларация, че отговаря на изискванията на този закон. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно при повторно вписване като регистриран одитор по устойчивостта. Такса за вписване в регистъра Чл. 26. (Отм. - ДВ, бр. 18 от 2020 г., в сила от 28.02.2020 г.) Клетва Чл. 27. (Изм. - ДВ, бр. 18 от 2020 г., в сила от 28.02.2020 г.) Всеки дипломиран експерт-счетоводител преди вписването му в регистъра по чл. 36, ал. 1, т. 5 полага клетва пред ИДЕС съгласно неговия устав. Професионален печат Чл. 28. (Отм. - ДВ, бр. 79 от 2024 г.) Глава трета. УПРАЖНЯВАНЕ НА ОДИТОРСКА ПРОФЕСИЯ Права на регистрирания одитор Чл. 29. (1) (Изм. - ДВ, бр. 79 от 2024 г.)  Регистрираните одитори имат изключителното право да извършват финансов одит, съответно регистрираните одитори по устойчивостта имат изключителното право да извършват ангажименти за сигурност по устойчивостта, при условията и по реда на този закон. (2) При извършване на финансов одит регистрираният одитор има право: 1. да изисква и да получи пълно съдействие от ръководството на одитираното предприятие по въпроси, имащи отношение към изготвяне на финансовите отчети; 2. да получи неограничен достъп до всякаква информация във връзка с дейността на одитираното предприятие, имаща отношение към изготвяне на финансовите отчети; 3. да присъства при провеждането на инвентаризация на активите и пасивите на одитираното предприятие; 4. по негова преценка да наблюдава процеси, свързани с дейността и управлението на одитираното предприятие. (3) (Нова - ДВ, бр. 79 от 2024 г.)  Разпоредбите на ал. 2 се прилагат съответно и за регистрираните одитори по устойчивостта при извършване на ангажимент за сигурност по устойчивостта. Продължаващо професионално развитие Чл. 30. (1) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Всеки регистриран одитор - физическо лице, участва в признати форми на обучение за поддържане и развитие на професионалната си квалификация с продължителност не по-малка от 40 часа за календарна година. Регистрираните одитори, вписани в регистъра по чл. 20 с правоспособност за извършване на ангажименти за сигурност по устойчивостта, допълнително участват в признати от ИДЕС форми на обучение с продължителност, не по-малка от 20 часа за календарна година. (2) (Изм. - ДВ, бр. 79 от 2024 г.) Условията и редът за провеждане и отчитане на участието в признати форми на обучение за поддържане и развитие на професионалната квалификация на регистрираните одитори се определят с правилата по чл. 71, ал. 3, т. 4 . Задължения на регистрирания одитор Чл. 31. (1) При упражняване на одиторската професия регистрираният одитор е длъжен да: 1. (изм. - ДВ, бр. 79 от 2024 г.) спазва фундаменталните принципи на професионалната етика - почтеност, обективност, професионална компетентност и надлежно внимание, конфиденциалност и професионално поведение, съгласно изискванията на приложимите професионални стандарти и Етичния кодекс; 2. (изм. - ДВ, бр. 79 от 2024 г.) изпълнява поетия одиторски ангажимент в съответствие с приложимите професионални стандарти; 3. защитава по подходящ начин професионалната тайна по отношение на информацията и документите, до които има достъп, както по време на изпълнение на одиторски ангажимент, така и след приключването му; 4. (изм. - ДВ, бр. 79 от 2024 г.) предоставя при поискване от заместващия го регистриран одитор достъп до притежаваната от него относима информация за предприятието, обект на одиторския ангажимент, и изпълнения от него одиторски ангажимент за предходни години съгласно изискванията на приложимите професионални стандарти и Етичния кодекс и да може да удостовери, че е предоставил на заместващия го регистриран одитор достъп до тази информация; 5. (изм. - ДВ, бр. 79 от 2024 г.) информира ръководството на предприятието, обект на одиторския ангажимент, за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 6. (изм. и доп. - ДВ, бр. 79 от 2024 г.) разяснява на ръководството на предприятието, обект на одиторския ангажимент, характера и основанията за модифициране на одиторското мнение, съответно одиторското заключение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение, съответно одиторското заключение; 7. (доп. - ДВ, бр. 79 от 2024 г.) отчита ежегодно дейността си чрез подаване на Единен годишен отчет в електронен вид на електронна платформа, поддържана от ИДЕС, и в съответствие с правилата по чл. 71, ал. 3, т. 4 ; 8. (изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) се застрахова за рисковете на своята дейност за вреди, настъпили вследствие на виновно неизпълнение на неговите задължения, с изключение на времето, през което не предоставя услуги, включващи ангажименти за финансов одит за сигурност по устойчивостта, за преглед на финансова информация и за други ангажименти за изразяване на сигурност, различни от одит или преглед или ангажимент за сигурност по устойчивостта; 9. съдейства на Комисията и на ИДЕС при упражняването на техните правомощия; 10. съхранява одиторската документация за срок 5 години след датата на одиторския доклад; 11. (изм. - ДВ, бр. 79 от 2024 г.) членува в ИДЕС, заплаща встъпителни, годишни или други вноски, определени по вид и размер от управителния съвет на ИДЕС, и спазва неговия устав; 12. (изм. - ДВ, бр. 79 от 2024 г.) предоставя ежегодно на Комисията информация за одитираните от него предприятия, включително и за предприятията по извършени ангажименти за сигурност по устойчивостта, и за получените от тях общи приходи при условия и по ред, определени от Комисията; 13. (нова - ДВ, бр. 79 от 2024 г.) създаде персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила за вписване в регистъра по чл. 20 . (2) В допълнение на задълженията по ал. 1 при извършване на задължителен финансов одит в предприятие от обществен интерес регистрираният одитор е длъжен да: 1. информира ръководството и одитния комитет на предприятието за всички обстоятелства, които са или биха накърнили неговата независимост при изпълнение на поет одиторски ангажимент; 2. предоставя достъп до допълнителните доклади по чл. 60 и до всяка друга информация, предавана на компетентните органи съгласно чл. 61 , в качеството си на предходен регистриран одитор; 3. информира одитния комитет на одитираното предприятие за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 4. разяснява на одитния комитет на одитираното предприятие характера и основанията за модифициране на одиторското мнение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение. (3) Изискванията по ал. 1, т. 11 не са задължителни за регистрираните одитори от други държави - членки на Европейския съюз, и от трети държави. (4) Минималната застрахователна сума по задължителна застраховка \"Професионална отговорност\" за регистрирани одитори, неодитиращи предприятия от обществен интерес, е 20 000 лв. за всяко застрахователно събитие и 60 000 лв. за всички застрахователни събития за една година, а за регистрирани одитори, одитиращи предприятия от обществен интерес, е 250 000 лв. за всяко застрахователно събитие и 1 000 000 лв. за всички застрахователни събития за една година. (5) При прекратяване упражняването на одиторската професия и след отписване от регистъра по чл. 20 съответното лице не е длъжно да сключва допълнителна застраховка съгласно чл. 469, ал. 6 от Кодекса за застраховането . (6) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Договорът по задължителна застраховка \"Професионална отговорност\" се подновява, като се осигурява непрекъснатост на покритието, освен в случаите, когато регистрираният одитор не упражнява дейност, свързана с предоставянето на услуги, включващи ангажименти за финансов одит за сигурност по устойчивостта, за преглед на финансова информация и за изразяване на сигурност, различни от одит или преглед, и е декларирал това обстоятелство по реда на чл. 21, ал. 4 . (7) (Нова - ДВ, бр. 18 от 2020 г., в сила от 28.02.2020 г.) Регистриран одитор, който упражнява одиторската професия само по трудов договор в одиторско дружество и/или чрез участие в такова, не е длъжен да сключва лична застраховка \"Професионална отговорност\". Имуществена отговорност Чл. 32. (1) Регистрираният одитор носи имуществена отговорност за вредите, които е причинил, ако те са пряка и непосредствена последица от негово виновно действие или бездействие. (2) (Доп. - ДВ, бр. 79 от 2024 г.) Когато финансов одит или ангажимент за сигурност по устойчивостта  е извършен съвместно от повече от един регистриран одитор, имуществената отговорност на регистрираните одитори е солидарна. (3) Отговорността по ал. 1 се осъществява съгласно Закона за задълженията и договорите и по правилата на общото исково производство. (4) (Доп. - ДВ, бр. 79 от 2024 г.)  Отговорността на регистрирания одитор към предприятието доверител се ограничава до трикратния размер на договореното възнаграждение за конкретен одиторски ангажимент, но не по-малък от посочените в чл. 31, ал. 4 суми за едно застрахователно събитие. Ограничението на отговорността не се прилага при умишлено неправомерно поведение на регистрирания одитор, включително при обявяване на предприятието доверител в несъстоятелност. Изключване на отговорността Чл. 33. Регистрираните одитори не носят отговорност за допуснати нарушения от ръководството и служителите на одитираните предприятия, както и за разкриването на измами в одитираните предприятия. Отговорност на ръководството на одитираното предприятие Чл. 34. (Изм. и доп. - ДВ, бр. 79 от 2024 г.) Финансовият одит и ангажиментът за сигурност по устойчивостта не освобождават от отговорност ръководството на одитираното предприятие за законосъобразността и целесъобразността на действията му през одитирания период, включително за изготвените от него финансови отчети, съответно отчети за устойчивостта и/или друга финансова или нефинансова информация, както и за контролната система на предприятието. Глава четвърта. ИНСТИТУТ НА ДИПЛОМИРАНИТЕ ЕКСПЕРТ-СЧЕТОВОДИТЕЛИ Статут на ИДЕС Чл. 35. (1) Институтът на дипломираните експерт-счетоводители е юридическо лице на самостоятелна издръжка със седалище София. (2)  (Изм. - ДВ, бр. 79 от 2024 г.) Институтът на дипломираните експерт-счетоводители е професионална организация на дипломираните експерт-счетоводители и регистрираните одитори, която осигурява упражняването на професионалната дейност на своите членове, в интерес на обществото, при спазване на стандартите за професионално и етично поведение. (3) (Нова - ДВ, бр. 79 от 2024 г.)  Устройството и дейността на ИДЕС, правата и задълженията на неговите членовете, както и организацията и работата на неговите органи, се уреждат с устав. Функции на ИДЕС Чл. 36. (1) Институтът на дипломираните експерт-счетоводители организира, ръководи и контролира професионалната дейност на своите членове, като: 1.  (изм. - ДВ, бр. 79 от 2024 г.)  организира и провежда изпитите за придобиване на квалификация на дипломиран експерт-счетоводител и придобиване на квалификация на регистриран одитор по устойчивостта; 2. (доп. - ДВ, бр. 79 от 2024 г.)   организира и провежда изпитите за придобиване на правоспособност на регистриран одитор по финансов одит от други държави - членки на Европейския съюз, и от трети държави; 3. (доп. - ДВ, бр. 79 от 2024 г.)   организира и провежда обучения на кандидатите за дипломирани експерт-счетоводители и за регистрирани одитори по устойчивостта, за повишаване на професионалната квалификация на своите членове и по продължаващото професионално развитие на регистрираните одитори; 4. (отм. - ДВ, бр. 18 от 2020 г., в сила от 28.02.2020 г.) 5. организира и поддържа регистъра на дипломираните експерт-счетоводители; 6. разработва и предлага за утвърждаване от Комисията правилата за изпълнение на дейностите по т. 1 - 5; 7. разработва, внедрява и поддържа функционираща вътрешна система за контрол на професионалната дейност на своите членове и за спазване изискванията на Етичния кодекс; 8. извършва проверки на професионалната дейност на своите членове по подадени от заинтересовани лица сигнали или по инициатива на органите на ИДЕС; в екипите за извършване на проверките може да участват и инспектори от Комисията; 9. дава методически указания и разработва професионални одиторски правила и техники, практически наръчници и технически средства за подпомагане на дейността на своите членове; 10. (изм. - ДВ, бр. 79 от 2024 г.)   издава професионална литература, учебни помагала, научни трудове и други материали, свързани с упражняването, развитието и популяризирането на квалификацията на дипломиран експерт-счетоводител и професията на регистриран одитор и квалификацията на регистриран одитор по устойчивостта; 11. (изм. - ДВ, бр. 79 от 2024 г.)    организира, подпомага и извършва изследователска дейност в областта на финансовия одит, и ангажиментите за сигурност по устойчивостта, на счетоводството и финансовото отчитане, отчитането на устойчивостта на финансовия анализ и управление, както и за други свързани с одиторската професия области; 12. налага дисциплинарни мерки на своите членове; 13. (нова - ДВ, бр. 79 от 2024 г.)   извършва други дейности съгласно устава. (2) Органите и служителите от администрацията на ИДЕС, които са свързани с изпълнение на дейностите по ал. 1, т. 8 и функциите по чл. 85, ал. 3 , са длъжни да спазват изискванията за опазване на професионалната тайна съгласно чл. 82 . Правомощия на председателя на ИДЕС Чл. 37. Институтът на дипломираните експерт-счетоводители се представлява от неговия председател. Органи на ИДЕС Чл. 38. (1) Органи на ИДЕС са: 1. общото събрание; 2. управителният съвет; 3. контролният съвет; 4. съветът по професионална етика; 5. съветът за контрол по качеството на одиторските услуги; 6. дисциплинарният съвет. (2) Общото събрание се състои от всички членове на ИДЕС и приема устав, избира председател на ИДЕС и членове на другите негови органи. (3) Управителният съвет организира и ръководи цялостната дейност на ИДЕС за постигане на неговите цели и се отчита пред общото събрание. Председателят на ИДЕС е член на управителния съвет и ръководи неговите заседания. (4) Контролният съвет контролира изпълнението на решенията на общото събрание и на управителния съвет, изпълнението на бюджета на ИДЕС, спазването на неговия устав и вътрешни правила. (5) (Изм. - ДВ, бр. 79 от 2024 г.)   Съветът по професионална етика текущо наблюдава, методологически подпомага, дава насоки и тълкувания, и контролира изпълнението на изискванията на Етичния кодекс от членовете на ИДЕС. (6) (Изм. - ДВ, бр. 79 от 2024 г.)    Съветът за контрол по качеството на одиторските услуги текущо наблюдава, методологически подпомага, дава насоки и тълкувания, и контролира качеството на професионалната дейност на членовете на ИДЕС чрез проверки. (7) Дисциплинарният съвет разглежда констатациите на контролния съвет, на съвета за контрол по качеството на одиторските услуги и на съвета по професионална етика и се произнася с решение по тях. (8) Контролният съвет разработва правила за своята работа, които се утвърждават от общото събрание. (9) Съветът по професионална етика, съветът за контрол по качеството на одиторските услуги и дисциплинарният съвет разработват правила за своята работа, които се утвърждават от управителния съвет. Тези съвети координират своята дейност с управителния съвет, като са независими в своята професионална преценка по отношение на разглежданите от тях случаи/преписки. (10) (Изм. - ДВ, бр. 105 от 2020 г., в сила от 01.01.2021 г., изм. - ДВ, бр. 79 от 2024 г.) Председателят на ИДЕС и членовете на управителния съвет, на контролния съвет, на съвета по професионална етика, на съвета за контрол по качеството на одиторските услуги и на дисциплинарния съвет на ИДЕС са членове на института и се избират по ред, определен с устава, като трябва да отговарят на следните изисквания: 1. да притежават добро име и професионална репутация в обществото; 2. да имат най-малко 5 години професионален опит в областта на финансовия одит, от които най-малко три години като регистриран одитор. (11)  (Отм. - ДВ, бр. 79 от 2024 г.) Финансиране на дейността на ИДЕС Чл. 39. Финансирането на дейността на ИДЕС се осигурява от: 1. встъпителни и годишни вноски от членовете; 2. приходи от такси за провеждане на курсове и изпити; 3. приходи от абонамент и от издателска дейност; 4. приходи от извършване на консултантски услуги; 5. приходи от санкции, налагани от ИДЕС; 6. приходи от дарения; 7. други приходи. Дисциплинарна отговорност Чл. 40. (Изм. - ДВ, бр. 79 от 2024 г.) (1) За нарушение на устава на ИДЕС регистрираните одитори и дипломираните експерт-счетоводители носят дисциплинарна отговорност. (2) За установени от съвета по професионална етика, съвета за контрол по качеството на одиторските услуги и на контролния съвет нарушения съответните преписки се предават на дисциплинарния съвет, за което се информира управителният съвет на ИДЕС. (3) Дисциплинарни нарушения са: 1. неподаване на единен годишен отчет за професионалната дейност като член на ИДЕС и за изпълнение на задълженията за продължаващо професионално развитие или подаването на такъв с непълна и/или неточна информация; 2. неизпълнение на задълженията за продължаващо професионално развитие; 3. неплащане в срок на встъпителни, годишни или други вноски, утвърдени по вид и размер от управителния съвет; 4. неоказване на съдействие или възпрепятстване на органите на ИДЕС при проверки на професионалната дейност; 5. извършване на действия против интересите на ИДЕС или на неговите членове; 6. уронване на престижа или достойнството на професията или на ИДЕС; 7. неизпълнение на други изисквания на устава, на правила, регламентиращи дейността на ИДЕС, и на решенията на управителния съвет или на общото събрание на ИДЕС; 8. неспазване на принципите и изискванията на приложимите професионални стандарти; 9. неспазване на принципите и изискванията на Международния етичен кодекс на професионалните счетоводители (включително Международни стандарти за независимост); 10. неспазване на законовите изисквания за независимост и липса на конфликт на интереси. (4) За извършени дисциплинарни нарушения се налагат следните дисциплинарни мерки: 1. задължително предписание за отстраняване на констатирано нарушение; 2. публикуване на интернет страницата на ИДЕС на констатираните нарушения за срок една година; 3. лишаване от право да бъде избиран в органите на ИДЕС за срок от 4 години; 4. глоба от 1 000 до 15 000 лв.; 5. предупреждение за изключване от ИДЕС; 6. временно изключване от ИДЕС за срок от една до три години; 7. временно изключване от ИДЕС за срок 5 години. (5) Когато в резултат от извършена по реда на чл. 36, ал. 1, т. 8 проверка се установят нарушения, извършени от регистриран одитор при упражняване на професионалната му дейност, които са нарушения на разпоредбите на закона и/или на Регламент (ЕС) № 537/2014 , управителният съвет изпраща на Комисията доклада от проверката. Комисията извършва разследване и уведомява ИДЕС за резултатите от него, наложените административни наказания и приложените надзорни мерки. (6) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция, разследване или проверка, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , се налага мярката по ал. 4, т. 7. (7) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 4, т. 7. Дисциплинарно производство Чл. 41. (1) Дисциплинарно производство се образува с решение на дисциплинарния съвет на ИДЕС. (2) (Изм. - ДВ, бр. 79 от 2024 г.) Когато дисциплинарният съвет разглежда по същество дисциплинарна преписка, той изпраща покана за участие в заседанието на регистрирания одитор или дипломиран експерт-счетоводител, чиято преписка се разглежда. (3) Дисциплинарният съвет допуска всички доказателства, които са от значение за изясняване на случая. (4) Дисциплинарният съвет се произнася в 14-дневен срок от последното заседание, на което е разглеждана съответната преписка по ал. 2. (5)  (Изм. - ДВ, бр. 79 от 2024 г.) Дисциплинарният съвет налага дисциплинарните мерки по чл. 40, ал. 4, т. 1 - 5 и предлага на управителния съвет да наложи мерките по чл. 40, ал. 4, т. 6 и 7 . (6) (Изм. - ДВ, бр. 79 от 2024 г.)  Управителният съвет взема с мнозинство две трети от членовете си решение за налагане на мерките по чл. 40, ал. 4, т. 6 и 7 в 14-дневен срок от получаване на предложението. (7) (Доп. - ДВ, бр. 79 от 2024 г.)   В дисциплинарното производство се прилагат съответно разпоредбите на глава пета, раздел I от Административнопроцесуалния кодекс . (8) (Изм. - ДВ, бр. 79 от 2024 г.)    Не се образува дисциплинарно производство, а образуваното се прекратява, когато са изтекли три години от извършване на нарушението. (9) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Институтът на дипломираните експерт-счетоводители уведомява писмено Комисията за приложените дисциплинарни мерки по чл. 40, ал. 4, т. 6 и 7 в 14-дневен срок от приемането на съответните решения, както и от влизането им в сила. Обжалване на наложена дисциплинарна мярка Чл. 42. (Изм. - ДВ, бр. 79 от 2024 г.) (1) Решението на дисциплинарния съвет за налагане на дисциплинарна мярка по чл. 40, ал. 4, т. 1 - 5 може да се обжалва в 14-дневен срок от съобщаването му на заинтересованото лице пред управителния съвет на ИДЕС. Управителният съвет се произнася с мотивирано решение по жалбата в едномесечен срок от получаването и. Ако управителният съвет отхвърли жалбата, мотивите за това решение се смятат за част от мотивите на дисциплинарния съвет по обжалваното решение за налагане на дисциплинарна мярка. В производството по обжалване се прилагат съответно разпоредбите на глава шеста от Административнопроцесуалния кодекс . (2) Решението на управителния съвет за налагане на дисциплинарна мярка по чл. 40, ал. 4, т. 6 и 7 подлежи на обжалване пред Административен съд София-град, по реда на Административнопроцесуалния кодекс . (3) Решението на управителния съвет по жалба срещу решение за налагане на мярка по чл. 40, ал. 4, т. 1 е окончателно. (4) Ако жалбата по ал. 1 бъде отхвърлена от управителния съвет, решението на дисциплинарния съвет за налагане на мярка по чл. 40, ал. 4, т. 2 - 5 подлежи на обжалване за законосъобразност пред Административен съд София-град, по реда на Административнопроцесуалния кодекс . Принудително изпълнение на дисциплинарна мярка глоба Чл. 43. Принудителното изпълнение на влязло в сила решение, с което е наложена дисциплинарна мярка глоба, се допуска по искане на управителния съвет на ИДЕС по реда на чл. 418 от Гражданскопроцесуалния кодекс . Част втора. ФИНАНСОВ ОДИТ И АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Част втора. ФИНАНСОВ ОДИТ Глава пета. ФИНАНСОВ ОДИТ НА ФИНАНСОВИ ОТЧЕТИ И АНГАЖИМЕНТ ЗА СИГУРНОСТ ПО УСТОЙЧИВОСТТА - ОБЩИ ИЗИСКВАНИЯ (ЗАГЛ. ДОП. - ДВ, БР. 79 ОТ 2024 Г.) Глава пета. ФИНАНСОВ ОДИТ НА ФИНАНСОВИ ОТЧЕТИ - ОБЩИ ИЗИСКВАНИЯ Цел на финансовия одит (Загл. доп. - ДВ, бр. 79 от 2024 г.) Чл. 44. (1) (Изм. - ДВ, бр. 79 от 2024 г.) Целта на финансовия одит е получаване на разумна степен на сигурност, че финансовият отчет не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор одиторско мнение дали този финансов отчет е изготвен във всички съществени аспекти на съответствие с приложимата за предприятието отчетна рамка. (2)  (Изм. - ДВ, бр. 79 от 2024 г.) За общите рамки за финансово отчитане, приети като приложима отчетна рамка, одиторското мнение е дали финансовият отчет е представен достоверно, във всички съществени аспекти, или дали дава вярна и честна представа за финансовото състояние, резултатите от дейността и паричните потоци на одитираното предприятие към датата на финансовия отчет, в съответствие с приложимата отчетна рамка. (3) Изразяването на одиторско мнение се извършва чрез писмен одиторски доклад. Цел на ангажимента за сигурност по устойчивостта Чл. 44а. (Нов - ДВ, бр. 79 от 2024 г.) (1) Целта на ангажимента за сигурност по устойчивостта е получаване на разумна или ограничена степен на сигурност, че отчетът за устойчивостта, съставна част от доклада за дейността, не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор по устойчивостта одиторско мнение, съответно одиторско заключение, дали той е изготвен във всички съществени аспекти на съответствие с приложимата за предприятието рамка за отчитане на устойчивостта. (2) Изразяването на одиторско мнение, съответно одиторско заключение, по устойчивостта се извършва в писмен доклад, различен от одиторския доклад за извършения финансов одит. Обхват на финансовия одит и на ангажимента за сигурност по устойчивостта (Загл. доп. - ДВ, бр. 79 от 2024 г.) Чл. 45. (1) (Доп. - ДВ, бр. 79 от 2024 г.) Финансовият одит обхваща изпълнението на процедури за постигане на разумна степен на сигурност: 1. (изм. - ДВ, бр. 79 от 2024 г.) за спазване принципите на счетоводството съгласно приложимата отчетна рамка; 2. (изм. - ДВ, бр. 79 от 2024 г.) доколко счетоводната политика на одитираното предприятие е целесъобразна за неговата дейност и е съвместима с приложимата отчетна рамка и счетоводните политики, използвани в съответния отрасъл; 3. (изм. - ДВ, бр. 79 от 2024 г.) за последователността на прилагането на оповестената счетоводна политика съгласно приложимата отчетна рамка; 4. за ефективността на системата на вътрешния контрол, ограничена до постигане целите на одита; 5. за процеса на счетоводното приключване и изготвянето на финансовия отчет; 6. (изм. - ДВ, бр. 79 от 2024 г.) за достоверността и необходимата за потребителите обхватност на представената и оповестена във финансовия отчет информация съгласно приложимата отчетна рамка. (2) (Нова - ДВ, бр. 79 от 2024 г.) Ангажиментът за сигурност по устойчивостта обхваща изпълнението на процедури за постигане на съответната степен на сигурност съгласно чл. 44а, ал. 1 относно: 1. съответствието на отчета за устойчивостта с принципите, правилата и изискванията на приложимата рамка за отчитане на устойчивостта; 2. това доколко политиката по отчитане на устойчивостта на одитираното предприятие е целесъобразна за неговата дейност и е съвместима с приложимата отчетна рамка и отчетни политики, използвани в съответния отрасъл, както и е последователно прилагана; 3. съответствието на установения от предприятието процес по идентифициране, контрол и изготвяне на информация за целите на отчета за устойчивостта спрямо изискванията на приложимата отчетна рамка; 4. съответствието на представената и оповестена в отчета за устойчивостта информация спрямо изискванията за пълнота и уместност на приложимата отчетна рамка; 5. съответствието на отчета за устойчивостта с изискването за маркиране спрямо разпоредбите на Закона за счетоводството ; 6. изискванията за отчитане съгласно чл. 8 от Регламент (ЕС) 2020/852 на Европейския парламент и на Съвета от 18 юни 2020 г. за създаване на рамка за улесняване на устойчивите инвестиции и за изменение на Регламент (ЕС) 2019/208 (ОВ, L 198/13 от 22 юни 2020 г.), наричан по-нататък \" Регламент (ЕС) 2020/852 \". (3) (Предишна ал. 2, изм. - ДВ, бр. 79 от 2024 г.) Когато се изисква по закон, регистрираният одитор изразява становище относно съответствието между информацията във финансовия отчет и тази в доклада за дейността на ръководството на одитираното предприятие, с изключение на частта с отчета за устойчивостта, както и всяка друга информация, която органите на управление на предприятието предоставят заедно с одитирания финансов отчет. (4) (Предишна ал. 3 - ДВ, бр. 79 от 2024 г.) Без да се засягат изискванията за докладване по този закон и Регламент (ЕС) № 537/2014 , обхватът на финансовия одит не включва изразяване на сигурност относно бъдещата жизнеспособност на одитираното предприятие, нито за ефективността или ефикасността, с които ръководството на одитираното предприятие е управлявало или ще управлява дейността на предприятието. Етични изисквания Чл. 46. (Изм. - ДВ, бр. 79 от 2024 г.) Преди поемане на одиторски ангажимент и по време на неговото извършване регистрираният одитор оценява и документира писмено съответствието с изискванията на приложимите професионални стандарти и на Етичния кодекс по отношение на своята независимост и на фундаменталните етични принципи. Професионален скептицизъм и професионална преценка Чл. 47. (1) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) При изпълнение на одиторски ангажимент регистрираният одитор действа с професионален скептицизъм и прилага професионална преценка при спазване изискванията на този закон и в съответствие с приложимите професионални стандарти. Регистрираният одитор поддържа професионален скептицизъм, като взема предвид възможността за наличие на съществено неправилно отчитане и/или докладване, дължащи се на факти или поведение, индикиращи нередности, включително измама или грешка, независимо че предишният опит на регистрирания одитор е показал, че ръководството на одитираното предприятие и лицата, натоварени с общо управление, действат честно и почтено. (2) (Доп. - ДВ, бр. 79 от 2024 г.) Алинея 1 се прилага и когато регистрираният одитор прави преглед на приблизителни оценки на ръководството на одитираното предприятие относно справедливите стойности, обезценката на активите, провизиите и бъдещите парични потоци, които са от значение за определяне на способността на одитираното предприятие да продължи да функционира като действащо или за представянето на дейността му по устойчивото развитие. Поемане на одиторски ангажимент (Загл. изм. - ДВ, бр. 79 от 2024 г.) Чл. 48. (1) (Изм. - ДВ, бр. 79 от 2024 г.) Поемането на одиторски ангажимент за финансов одит, съответно за изразяването на сигурност по устойчивостта, се осъществява с писмо за поемане на одиторски ангажимент, подписано от предприятието доверител и от регистрирания одитор, съгласно изискванията на приложимите професионални стандарти. В писмото за поемане на одиторския ангажимент се посочва регистрираният одитор - физическо лице, отговорен за извършването на финансов одит, съответно за извършването на ангажимента за сигурност по устойчивостта. (2) (Изм. - ДВ, бр. 79 от 2024 г.) Одиторското възнаграждение и условията за заплащане се договарят между лицата по ал. 1. Възнаграждението за извършване на финансов одит, съответно за извършването на ангажимент за сигурност по устойчивостта, не може да бъде условно или определено на база предоставяне на допълнителни услуги на одитираното предприятие. (3) (Изм. - ДВ, бр. 79 от 2024 г.) Изборът на регистриран одитор за извършване на задължителен финансов одит, съответно на задължителен ангажимент за сигурност по устойчивостта, се извършва с решение на общото събрание на съдружниците/акционерите, от неограничено отговорните съдружници или от едноличния собственик на капитала в предприятието доверител. Изборът на регистриран одитор за извършване на доброволен финансов одит, съответно на доброволен ангажимент за сигурност по устойчивостта, може да се извърши и от други органи на предприятието доверител. (4) (Изм. - ДВ, бр. 79 от 2024 г.) Всяка договорна клауза, по силата на която изборът на общото събрание на акционерите или съдружниците, съответно на неограничено отговорните съдружници или на едноличния собственик на капитала, в предприятието доверител се ограничава до определени категории или списъци на регистрирани одитори във връзка с назначаването на регистриран одитор, който да извърши задължителен финансов одит на финансови отчети на това предприятие, съответно задължителен ангажимент за сигурност по устойчивостта, се забранява. Всички подобни клаузи са нищожни. (5) (Нова - ДВ, бр. 79 от 2024 г.) Акционерите или съдружниците в големи предприятия по смисъла на чл. 19, ал. 5 от Закона за счетоводството , които са длъжни да изготвят отчети за устойчивостта съгласно разпоредбите на Закона за счетоводството , с изключение на одитираните предприятия, чиито прехвърляеми ценни книжа са допуснати за търгуване на регулиран пазар в държава членка, които представляват повече от 5 на сто от правата на глас или от капитала на предприятието, могат да поискат от общото събрание да назначи друг регистриран одитор, който е различен от или не принадлежи към одиторското дружество или мрежа на одитора, извършващ задължителния финансов одит или изпълняващ задължителен ангажимент за сигурност по устойчивостта, да изготви и да представи на общото събрание доклад за някои елементи на отчета за устойчивостта. Освобождаване на регистриран одитор от изпълнение на поет одиторски ангажимент (Загл. изм. и доп. - ДВ, бр. 79 от 2024 г.) Чл. 49. (1) Регистриран одитор, който е избран и с когото има подписано писмо по чл. 48 , не може да откаже издаването на одиторски доклад или да бъде освободен от ангажимента предсрочно, освен при наличието на основателни причини. Различие в мненията относно счетоводно третиране или обхват и характер на одиторските процедури не е основателна причина за отказ от издаване на одиторски доклад или за предсрочно освобождаване от ангажимент. (2) Основателна причина по ал. 1 е някое от следните обстоятелства: 1. наличие на факти и обстоятелства, които нарушават независимостта или обективността на регистрирания одитор; 2. обективна невъзможност да бъде изпълнен поетият ангажимент за финансов одит; 3. (изм. - ДВ, бр. 79 от 2024 г.) други обстоятелства, посочени в приложимите професионални стандарти и/или в други нормативни актове, при одиторски ангажименти, които са различни от задължителен финансов одит и свързани с одита услуги и не са предоставени на предприятия от обществен интерес; в тези случаи регистрираният одитор документира всички обстоятелства, обосноваващи предсрочното освобождаване от ангажимент. (3) При предсрочно освобождаване или отказ от изпълнение на поет ангажимент за задължителен финансов одит одитираното предприятие и регистрираният одитор уведомяват писмено в 7-дневен срок Комисията и ИДЕС за освобождаването или за отказа, като посочват основанията за това. При задължителен финансов одит на финансов отчет на предприятие от обществен интерес по същия ред се уведомяват и съответните органи с регулативни и надзорни правомощия по отношение на дейността на одитираното предприятие. (4) (Доп. - ДВ, бр. 79 от 2024 г.) Когато при задължителен финансов одит на финансов отчет на предприятие от обществен интерес бъде установено, че е налице основателна причина по ал. 2, т. 1, съдружниците или акционерите, представляващи 5 на сто или повече от правата на глас или от капитала на одитираното предприятие, както и Комисията може да предявят по съдебен ред иск за предсрочно освобождаване от ангажимента на регистрирания одитор. (5) (Нова - ДВ, бр. 79 от 2024 г.) Отписано от регистъра по чл. 20 или временно лишено от права по чл. 89 физическо лице или одиторско дружество незабавно след отписването, съответно от влизане в сила на решението за лишаване от права, уведомява писмено ръководствата на дружествата, спрямо които е поело одиторски ангажимент, че не може да изпълни ангажимента и изпълнението на същия трябва да бъде възложено на друг регистриран одитор. Документиране Чл. 50. (1) (Изм. - ДВ, бр. 79 от 2024 г.) Документирането на финансовия одит и процедурите по изпълнението му се извършват в съответствие с разпоредбите на действащото законодателство и изискванията на приложимите професионални стандарти. (2) (Изм. - ДВ, бр. 79 от 2024 г.) Ръководството на одитираното предприятие предоставя на регистрирания одитор финансовия отчет за одит, както и подписано представително писмо от органа за управление съгласно изискванията на приложимите професионални стандарти. (3) В случаите на задължителен финансов одит ръководството на одитираното предприятие предоставя на регистрирания одитор освен посоченото в ал. 2 и решението на съответния орган на управление за одобрението на финансовия отчет и доклада за дейността. (4) Органите за управление на одитираното предприятие са длъжни да предоставят и всяка друга информация, необходима на регистрирания одитор за извършването на финансовия одит и за издаването на одиторски доклад. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и при извършването на ангажимент за сигурност по устойчивостта. Удостоверяване на резултатите от извършен финансов одит Чл. 51. (1) Регистрираният одитор представя резултатите от извършения финансов одит в одиторски доклад. (2) (Изм. и доп. - ДВ, бр. 79 от 2024 г.) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При задължителен финансов одит одиторският доклад отговаря на изискванията на ал. 2, като съдържа най-малко следното: 1. адресат/адресати; 2. дата на съставяне; 3. (изм. - ДВ, бр. 79 от 2024 г.) наименование на предприятието, чийто финансов отчет е предмет на финансовия одит; уточняване на вида на финансовия отчет, датата и периода, които обхваща; посочване на отчетна рамка, която е била приложена при изготвянето му; 4. (изм. - ДВ, бр. 79 от 2024 г.) описание на финансовия одит, в което най-малко се посочват приложимите професионални стандарти, в съответствие с които е извършен; 5. (изм. - ДВ, бр. 79 от 2024 г.) одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор за това дали финансовият отчет дава вярна и честна представа съгласно приложимата отчетна рамка и отговаря на законовите изисквания, когато е приложимо, или отказ от мнение, ако регистрираният одитор не може да изрази одиторско мнение; 6. други въпроси, на които регистрираният одитор е обърнал внимание с параграф, без да квалифицира одиторското мнение; 7. (изм. - ДВ, бр. 79 от 2024 г.) становище дали докладът за дейността, с изключение на частта с отчета за устойчивостта, съответства на финансовите отчети за същата финансова година и дали е бил изготвен в съответствие с приложимите законови изисквания; 8. (изм. - ДВ, бр. 79 от 2024 г.) изявление дали са налице случаи на съществено неправилно докладване в доклада за дейността на одитираното предприятие, с изключение на частта с отчета за устойчивостта, и характера на неправилното докладване; 9. констатация за всякаква съществена несигурност, свързана със събития или условия, които могат да породят сериозни съмнения относно способността на предприятието да продължи дейността си като действащо предприятие; 10. (изм. - ДВ, бр. 79 от 2024 г.) място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) При задължителен финансов одит на финансов отчет на предприятие от обществен интерес одиторският доклад отговаря на изискванията на ал. 3, както и когато е приложимо, на изискванията на чл. 10 от Регламент (ЕС) № 537/2014 . (5) Когато финансовият одит е извършен съвместно от повече от един регистриран одитор, регистрираните одитори постигат съгласие по резултатите от финансовия одит и представят общ одиторски доклад и одиторско мнение. В случай на несъгласие всеки регистриран одитор представя своето одиторско мнение в отделен абзац от одиторския доклад и посочва причината за несъгласието. (6) Одиторският доклад при задължителен финансов одит се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - когато финансовият одит е извършен пряко от регистрирания одитор като физическо лице или чрез търговското дружество, чрез което упражнява одиторската професия; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия одиторското дружество, както и с името и личния подпис на регистрирания одитор, отговорен за одита от името на одиторското дружество, когато финансовият одит е извършен от одиторско дружество. (7) Когато задължителният финансов одит е извършен съвместно от повече от един регистриран одитор, одиторският доклад се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - за всеки регистриран одитор, участвал в извършването на съвместния одит в качеството си на физическо лице; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия на одиторското дружество, както и с името и личния подпис на регистрирания одитор, отговорен за одита от името на одиторското дружество - за всяко одиторско дружество, участвало в съвместния одит. (8) (Изм. - ДВ, бр. 79 от 2024 г.) Одиторският доклад при задължителен финансов одит на консолидиран финансов отчет отговаря на изискванията по ал. 1 - 6. Когато се изисква докладване за съответствието между доклада за дейността и финансовия отчет съгласно чл. 45, ал. 3 на ниво група по смисъла на § 1, т. 2 от допълнителните разпоредби на Закона за счетоводството , регистрираният одитор изразява становище за съответствие на консолидирания финансов отчет и консолидирания доклад за дейността. (9) (Изм. - ДВ, бр. 79 от 2024 г.) При задължителен финансов одит личният подпис на регистрирания одитор се поставя върху одиторския доклад и върху всеки от елементите на годишния финансов отчет, без приложението, съгласно приложимата отчетна рамка, за които е изразено одиторското мнение. Когато регистрираният одитор подписва годишния финансов отчет с електронен подпис съгласно Закона за електронния документ и електронните удостоверителни услуги , подписът се счита за поставен върху всеки от елементите на отчета. Удостоверяване на резултатите от извършен ангажимент за сигурност по устойчивостта Чл. 51а. (Нов - ДВ, бр. 79 от 2024 г.) (1) Регистрираният одитор по устойчивостта представя резултатите от извършения ангажимент за сигурност по устойчивостта в одиторски доклад. (2) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При извършването на задължителен ангажимент за сигурност по устойчивостта докладът отговаря на изискванията на ал. 2, като съдържа най-малко следното: 1. наименование на доклада, с ясно обозначаване дали е за ограничена или разумна степен на сигурност; 2. адресат/адресати; 3. дата на съставяне; 4. наименование на предприятието, чийто индивидуален или консолидиран отчет за устойчивостта е предмет на одиторския ангажимент; 5. посочване дали е индивидуален или консолидиран отчет за устойчивостта и датата и периода, които обхваща; 6. посочване на прилаганата при изготвянето му рамка за отчитане на устойчивостта; 7. описание на обхвата и типа на ангажимента за сигурност по устойчивостта; 8. посочване на приложимите професионални стандарти, в съответствие с които е извършен ангажиментът за сигурност по устойчивостта; 9. при ангажимент за изразяване на разумна степен на сигурност - одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор по устойчивостта за това дали отчетът за устойчивостта е в съответствие съгласно приложимата рамка за отчитане на устойчивостта и отговаря на законовите изисквания, когато е приложимо, или отказ от мнение, ако регистрираният одитор по устойчивостта не може да изрази одиторско мнение; 10. при ангажимент за изразяване на ограничена степен на сигурност - одиторско заключение, което може да бъде немодифицирано, квалифицирано или отрицателно, или отказ от заключение, ако регистрираният одитор не може да изрази такова, за съответствие съгласно приложимата отчетна рамка и за: а) извършвания от предприятието процес по идентифициране на отчитаната информация спрямо изискванията на приложимата отчетна рамка; б) съответствие на отчета за устойчивостта с изискването за маркиране на отчетите за устойчивостта спрямо разпоредбите на Закона за счетоводството ; в) изискванията за отчитане съгласно чл. 8 от Регламент (ЕС) 2020/852 ; 11. други въпроси, на които регистрираният одитор по устойчивостта е обърнал внимание с параграф, без да квалифицира одиторското мнение, съответно одиторското заключение; 12. други въпроси за докладване по изисквания на приложимите професионални стандарти или нормативни разпоредби; 13. място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) Когато ангажиментът за сигурност по устойчивостта е извършен съвместно от повече от един регистриран одитор по устойчивостта, регистрираните одитори постигат съгласие за резултатите от ангажимента и представят общ одиторски доклад, съдържащ тяхното одиторско мнение, съответно одиторско заключение. В случай на несъгласие всеки регистриран одитор по устойчивостта представя своето одиторско мнение, съответно одиторско заключение, в отделен абзац от одиторския доклад, като посочва причината за несъгласието. (5) При ангажименти за сигурност по устойчивостта на предприятие от обществен интерес одиторският доклад отговаря на изискванията на ал. 3, както и когато е приложимо - на изискванията на чл. 10 от Регламент (ЕС) № 537/2014 . (6) Одиторският доклад по задължителен ангажимент за сигурност по устойчивостта се удостоверява със: 1. името на регистрирания одитор по устойчивостта и личния му подпис - когато ангажиментът е извършен пряко от регистрирания одитор по устойчивостта като физическо лице или чрез търговското дружество, чрез което упражнява одиторската професия; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество. (7) Когато задължителният ангажимент за сигурност по устойчивостта е извършен съвместно от повече от един регистриран одитор по устойчивостта, одиторският доклад се удостоверява със: 1. името на регистрирания одитор по устойчивостта и личния му подпис - за всеки регистриран одитор по устойчивостта, участвал в извършването на ангажимента в качеството си на физическо лице; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество - за всяко дружество, участвало в съвместния ангажимент. (8) Одиторският доклад при задължителен ангажимент за сигурност по устойчивостта на консолидиран отчет за устойчивостта отговаря на изискванията по ал. 1 - 7. (9) При извършването на ангажимент за сигурност по устойчивостта личният подпис на регистрирания одитор по устойчивостта се поставя върху одиторския доклад, върху основните елементи на отчета за устойчивостта, като съставна част от доклада за дейността, съгласно приложимата отчетна рамка. (10) Задължителен ангажимент за сигурност по устойчивостта се изпълнява от един регистриран одитор по устойчивостта, освен когато се изисква по закон или ако предприятието доброволно реши ангажиментът да бъде извършен съвместно от двама регистрирани одитори по устойчивостта. Финансов одит на друга финансова информация Чл. 52. Разпоредбите на тази глава се прилагат и за ангажименти за извършване на финансов одит на друга финансова информация. Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ И НА ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ИЗМ. - ДВ, БР. 79 ОТ 2024 Г.) Подготовка на финансовия одит и на ангажимента за сигурност по устойчивостта, оценка на заплахите за независимостта (Загл. изм. - ДВ, бр. 79 от 2024 г.) Чл. 53. (1) (Предишен текст на чл. 53 - ДВ, бр. 79 от 2024 г.) В допълнение на задълженията по глава пета , при поемане и продължаване на ангажимент за задължителен финансов одит регистрираният одитор оценява и документира писмено дали: 1. са изпълнени изискванията за независимост и обективност по чл. 54 ; 2. има заплахи за неговата независимост и какви предпазни мерки са приложени за намаляване на тези заплахи; 3. разполага с компетентни служители, време и ресурси, необходими за извършване на финансовия одит; 4. (нова - ДВ, бр. 18 от 2020 г., в сила от 28.02.2020 г.) отговорният одитор е вписан в регистъра по чл. 20 в случаите, когато ангажиментът се изпълнява от одиторско дружество. (2) (Нова - ДВ, бр. 79 от 2024 г.) Разпоредбите на ал. 1 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Независимост и конфликт на интереси Чл. 54. (1) Регистрираният одитор, както и всяко физическо лице, което е в състояние пряко или косвено да окаже влияние върху резултата от задължителния финансов одит, трябва да бъде независим от одитираното предприятие и да не участва в процеса на вземане на решения в него. Изискването за независимост се спазва най-малко както през периода, обхванат от финансовите отчети - предмет на одита, така и през периода, в който се извършва финансовият одит. (2) Регистрираният одитор предприема необходимите предпазни мерки, за да може при извършването на финансовия одит независимостта му да не бъде повлияна от съществуващ или от потенциален конфликт на интереси или от икономически или друг вид преки или косвени взаимоотношения. Тези изисквания се прилагат и за: 1. неговата одиторска мрежа, когато е приложимо, и 2. всички лица, работещи за него или под негов контрол, или които са пряко или косвено свързани с него чрез взаимоотношения на контрол. (3) Регистрираният одитор не извършва задължителен финансов одит, ако една обективна, разумна и информирана трета страна би могла да направи заключение, като вземе предвид приложените от него предпазни мерки, че независимостта му е компрометирана от наличието на риск от проверка на собствената му дейност, наличие на собствен интерес, застъпничество, близки отношения или заплаха, вследствие на финансови, лични, икономически, трудови или други взаимоотношения между: 1. него, неговата одиторска мрежа и всяко физическо лице, което е в състояние да окаже влияние върху резултата от одита, и 2. одитираното предприятие. (4) Регистрираният одитор отразява в работните документи по одита всички съществени заплахи за своята независимост, както и приложените мерки за смекчаване ефекта на тези заплахи. (5) Регистрираният одитор не участва в извършването на задължителен финансов одит, нито влияе по някакъв начин на резултатите от него, ако: 1. притежава финансови инструменти на одитираното предприятие, различни от дялове, притежавани непряко чрез диверсифицирани колективни инвестиционни схеми; 2. притежава финансови инструменти на предприятие, свързано с одитираното предприятие, притежаването на които може да породи или да се възприеме като пораждащо конфликт на интереси, и които са различни от дялове, притежавани непряко чрез диверсифицирани колективни инвестиционни схеми; 3. е бил в трудови или икономически, или друг вид отношения с това одитирано предприятие през периодите по ал. 1, като тези отношения могат да породят или да се възприемат като пораждащи конфликт на интереси; 4. е налице обстоятелство по т. 1 - 3 за съпруг или роднина по права или по съребрена линия до втора степен включително, или за лица, свързани с регистрирания одитор. (6) Лицата по ал. 2 не искат и не приемат подаръци или услуги под формата на пари или под друга форма от одитираното предприятие или от всяко друго предприятие, свързано с одитираното предприятие, освен ако обективна, разумна и информирана трета страна не би преценила, че тяхната стойност е незначителна или неносеща последствия. (7) Когато в периодите по ал. 1 одитираното предприятие бъде придобито от друго, слее се с друго или придобие друго предприятие, регистрираният одитор установява и подлага на оценка всички предишни или настоящи интереси или отношения с това предприятие, включително услуги, различни от одиторските, предоставени на това предприятие, които биха могли да компрометират неговата независимост и възможността да продължи извършването на задължителен одит след датата на преобразуване. При първа възможност и най-късно в срок до три месеца от датата на преобразуването регистрираният одитор предприема необходимите действия за преустановяване на всички настоящи интереси и отношения, които биха могли да компрометират неговата независимост, и при възможност предприема мерки за свеждане до минимум на всяка заплаха за неговата независимост, произтичаща от предишни или настоящи интереси и отношения. (8) (Нова - ДВ, бр. 79 от 2024 г.) Разпоредбите на ал. 1 - 7 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Вътрешна организация на работата на регистрирания одитор Чл. 55. (1) Регистрираният одитор, който извършва задължителен финансов одит, е длъжен да отговаря на следните изисквания: 1. (изм. - ДВ, бр. 18 от 2020 г., в сила от 28.02.2020 г.) прилага политики и процедури, които гарантират, че собствениците на капитала, членовете на управителните, надзорните и контролните му органи или свързани с тях лица не се намесват в изпълнението, нямат достъп до одиторската информация и не могат да предприемат действия, които застрашават независимостта и обективността на регистрирания одитор, който извършва финансов одит от името на одиторското дружество - когато е одиторско дружество; 2. (изм. - ДВ, бр. 79 от 2024 г.) разполага с надеждни процедури, с механизми за управление на качеството, с ефективни процедури за оценка на риска и с ефективни контролни и защитни механизми по отношение на системите за обработка на информацията; 3. прилага механизми за контрол на качеството, които да осигурят спазване на решенията и процедурите на всички равнища в одиторското дружество или в изградената от регистрирания одитор организация на работа; 4. прилага политики и процедури, които гарантират, че всички лица, които работят за него и участват в одита, притежават необходимите знания и опит за изпълнение на възложените им задължения; 5. прилага политики и процедури, които гарантират, че при възлагането на подизпълнители на функции по извършване на финансов одит се извършва по начин, който не влошава вътрешния контрол на качеството, както и да не пречи на Комисията да упражнява ефективен надзор за спазването на този закон и на Регламент (ЕС) № 537/2014 ; 6. прилага ефективни организационни и управленски механизми за предотвратяване, отстраняване, откриване или управление и оповестяване на всички възможни заплахи за своята независимост по чл. 54 ; 7. прилага политики и процедури за извършване на задължителен финансов одит, наставничество, надзор над и преразглеждане на дейностите на служителите и за създаване и попълване на одиторското досие в съответствие с изискванията на чл. 56 ; 8. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) изгражда и поддържа подходяща система за управление на качеството, която да гарантира качеството на задължителния финансов одит и да обхваща поне политиките и процедурите по т. 1 - 7; при одиторско дружество отговорността за системата за управление на качеството се носи от лице, което е регистриран одитор; 9. прилага и използва подходящи системи, ресурси и процедури, за да гарантира непрекъснатото и редовно осъществяване на дейността си; 10. (изм. - ДВ, бр. 18 от 2020 г., в сила от 28.02.2020 г.) създава и прилага подходящи и ефективни организационни и управленски механизми за регистриране на нарушения, които имат или могат да имат сериозни последици за качеството на дейността му, както и за тяхното отстраняване; 11. прилага подходящи политики относно възнагражденията, включително политика за участие в печалбите, които предоставят достатъчно стимули за постигане на резултати, с цел да се осигури качествен задължителен финансов одит; размерът на приходите, които регистрираният одитор получава от предлагането на услуги на одитираното предприятие, различни от одиторските, не е част от оценката на работата и възнаграждението на което и да е лице, участващо в извършването на задължителен финансов одит или способно да окаже влияние върху това извършване; 12. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) наблюдава и оценява адекватността и ефективността на своите системи и механизми за управление на качеството, както и съответствието им с изискванията на този закон и когато е приложимо, на Регламент (ЕС) № 537/2014 , и предприема подходящи действия за отстраняване на пропуските; извършва ежегоден преглед и оценка на системата за управление на качеството, посочена в т. 8, като документира констатациите от тази оценка, както и всички предложени промени във връзка с това; 13. прилага подходящи вътрешни процедури за докладване по определен ред от неговите служители на потенциални или действителни нарушения на този закон или на Регламент (ЕС) № 537/2014 . (2) (Изм. - ДВ, бр. 79 от 2024 г.) Политиките и процедурите по ал. 1 се документират писмено и се предоставят на всички лица, които работят за регистрирания одитор. (3) Възлагането на подизпълнител на функции по извършване на финансов одит по ал. 1, т. 5 не води до освобождаване от или ограничаване на отговорността на регистрирания одитор. (4) Регистрираният одитор във всеки момент трябва да е в състояние да докаже пред Комисията, че политиките и процедурите по ал. 1 са подходящи и съобразени с мащаба и сложността на неговата дейност. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта. Организация на извършването на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 56. (1) (Изм. - ДВ, бр. 79 от 2024 г.) При извършването на задължителен финансов одит регистрираният одитор осигурява достатъчно време и ресурси, за да може да изпълни задълженията си адекватно и одитът да бъде извършен качествено. (2) (Доп. - ДВ, бр. 79 от 2024 г.) Когато задължителният финансов одит се извършва от одиторско дружество, то назначава отговорен за одита регистриран одитор - физическо лице. Одиторското дружество предоставя на отговорния регистриран одитор достатъчно ресурси, включително персонал с необходимите познания и умения, за да може да изпълни задълженията си адекватно и одитът да бъде извършен качествено. Отговорният одитор участва активно в извършването на задължителния финансов одит, като отделя достатъчно време и ресурси за качествено изпълнение на своите задължения. (3) (Изм. - ДВ, бр. 79 от 2024 г.) Регистрираният одитор съхранява информация за всички нарушения на разпоредбите на този закон и когато е приложимо, на Регламент (ЕС) № 537/2014 . Информацията включва и данни за последиците от нарушенията, за предприетите действия за отстраняването им, както и за направените промени в системата за управление на качеството във връзка с това. Регистрираният одитор изготвя и годишен доклад за всички действия по отстраняване на нарушенията и го разпространява в рамките на своята одиторска практика. (4) Когато регистрираният одитор ползва външни експерти за консултации, той документира отправеното искане и получените съвети. (5) (Доп. - ДВ, бр. 79 от 2024 г.) Регистрираният одитор съхранява всички данни и документи, които обосновават посоченото в одиторския доклад по чл. 51 съответно по чл. 51а , и когато е приложимо - докладите по чл. 10 и 11 от Регламент (ЕС) № 537/2014 . (6) Регистрираният одитор създава одиторско досие за всеки извършен задължителен финансов одит, като задължително се документират данните по чл. 53 и когато е приложимо - по чл. 6 - 8 от Регламент (ЕС) № 537/2014 . Одиторското досие се приключва и архивира не по-късно от 60 дни след датата на подписване на одиторския доклад. (7) Регистрираният одитор създава и поддържа досие за всяко одитирано предприятие, което съдържа най-малко следната информация: 1. наименование, ЕИК, седалище и адрес на управление на одитираното предприятие; 2. имената на отговорния одитор и на лицето, извършило преглед за контрол на качеството преди издаване на одиторския доклад, когато е приложимо; 3. (доп. - ДВ, бр. 79 от 2024 г.) получените възнаграждения за всяка финансова година от одитираното предприятие поотделно за извършен финансов одит, както и за всички предоставени други услуги на това предприятие. (8) Регистрираният одитор съхранява в регистър информация за всяка жалба, подадена в писмена форма, относно извършването на финансов одит. (9) (Нова - ДВ, бр. 79 от 2024 г.) Разпоредбите на ал. 1 - 8 се прилагат съответно и за регистрирания одитор по устойчивостта, когато извършва задължителен ангажимент за сигурност по устойчивостта. Специфични изисквания при задължителен финансов одит на консолидиран финансов отчет и при задължителен ангажимент за сигурност на консолидиран отчет за устойчивостта (Загл. доп. - ДВ, бр. 79 от 2024 г.) Чл. 57. (1) При извършване на задължителен финансов одит на консолидиран финансов отчет на група предприятия одиторът на групата носи цялата отговорност за изразеното в одиторския доклад мнение относно консолидирания финансов отчет, включително в съответствие с изискванията на Регламент (ЕС) № 537/2014 . (2) Одиторът на групата изготвя документация за извършената работа от регистрираните одитори, одитори и/или одиторски дружества от други държави - членки на Европейския съюз, или от трети държави, за целите на одита на групата. (3) Одиторът на групата прави оценка на работата, извършена от другите одитори за целите на одита на групата, и документира естеството, времето на изпълнение и обхвата на работата, извършена от тези одитори, включително, когато е приложимо, извършения от него преглед на одиторската документация на тези одитори. За да разчита на работата им, одиторът на групата иска съгласието на тези одитори за предаване на съответната документация при провеждането на одита на консолидирания финансов отчет. (4) Одиторът на групата прави проверка на работата, извършена от другите одитори за целите на одита на групата, и документира това. Документацията, съхранявана от одитора на групата, трябва да осигурява възможност на Комисията да прави проверки на работата му. Когато одиторът на групата не е в състояние да извърши тази проверка, той извършва допълнителна работа по одита - пряко или чрез възлагане на тези задачи на подизпълнител, и информира за това Комисията. (5) Когато одиторът на групата подлежи на инспекция за гарантиране на качеството или на разследване относно задължителен финансов одит на консолидиран финансов отчет на група предприятия, одиторът на групата при поискване предоставя на Комисията съответната документация, която е съхранявана при него, за извършената работа от другите одитори за целите на одита на групата, както и всички други работни документи. (6) Комисията може да поиска от съответните компетентни органи на държавите - членки на Европейския съюз, допълнителна документация за работата, извършена от другите одитори за целите на одита на групата. (7) Когато предприятие майка или дъщерно предприятие от група предприятия е одитирано от одитор или от одиторско дружество от трета държава, Комисията може да поиска допълнителна документация за работата, извършена от другите одитори за целите на одита на групата, от съответните компетентни органи на тази трета държава чрез действащите договорености, посочени в чл. 104 . (8) Когато предприятие майка или дъщерно предприятие от група е одитирано от одитор или от одиторско дружество от трета държава, с която не са сключени договорености, отговарящи на изискванията на чл. 104 , одиторът на групата отговаря и за гарантиране на надлежното предоставяне на допълнителна документация за работата, извършена от одиторите от тази трета държава, включително за работните документи, свързани с одита на групата. За гарантиране на предоставянето одиторът на групата съхранява копие от тази документация или се договаря с одиторите от третата държава, при поискване, да получи разрешен и неограничен достъп до документацията, или предприема други подходящи действия. Когато работните документи по одита не може да бъдат предоставени от одитора от третата държава, одиторът на групата удостоверява чрез документацията при него, че е предприел необходимите действия за получаване на достъп до тези документи, като в случай на причина, различна от причина, свързана със законодателството на третата държава, в документацията се включва доказателство за съществуването и. (9) Когато регистриран одитор извършва задължителен финансов одит в предприятие, което е част от група, в рамките на която предприятието майка е установено в трета държава, посочените в този закон правила за професионална тайна не възпрепятстват регистрирания одитор да предаде съответните документи за извършената работа на одитора на групата, който се намира в третата страна, ако тези документи са необходими за извършването на одит на консолидиран финансов отчет на предприятието майка. (10) Регистриран одитор, извършващ задължителен финансов одит в предприятие, което е емитирало ценни книжа в трета държава или е част от група, която изготвя консолидирани финансови отчети в трета държава, може да предава държаните от него работни или други документи, свързани с одита на това предприятие, на компетентните органи на съответните трети държави само при условията, определени в чл. 105 . (11) (Изм. - ДВ, бр. 17 от 2019 г.) Предаването на информация на одитор на група, намиращ се в трета държава, се извършва при спазване на изискванията за защита на личните данни. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и при извършването на задължителен ангажимент за сигурност по устойчивостта на консолидиран отчет за устойчивостта. Ограничения при заемане на длъжност след приключване на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 58. (1) Регистриран одитор, който извършва задължителен финансов одит, не може да бъде избиран или назначаван в одитирано предприятие преди изтичането на една година, а при задължителен финансов одит в предприятие от обществен интерес - на две години от датата на приключване на одита, на следните длъжности: 1. ръководна длъжност; 2. член на одитен комитет или на орган, изпълняващ функции на одитен комитет; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол. (2) (Изм. - ДВ, бр. 79 от 2024 г.) Ограничението по ал. 1 се прилага за всички регистрирани одитори - физически лица, за отговорните одитори от одиторско дружество, както и за всички служители, съдружници или други физически лица, участвали при извършването на съответния задължителен финансов одит. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта, който извършва задължителен ангажимент за сигурност по устойчивостта. Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ И ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА НА ОТЧЕТИ ЗА УСТОЙЧИВОСТТА НА ПРЕДПРИЯТИЯТА ОТ ОБЩЕСТВЕН ИНТЕРЕС (ЗАГЛ. ДОП. - ДВ, БР. 79 ОТ 2024 Г.) Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ НА ПРЕДПРИЯТИЯТА ОТ ОБЩЕСТВЕН ИНТЕРЕС Одиторски доклад Чл. 59. (Изм. - ДВ, бр. 79 от 2024 г.) Регистриран одитор, който извършва задължителен финансов одит на годишен финансов отчет, съответно регистриран одитор по устойчивостта, който извършва задължителен ангажимент за сигурност по устойчивостта на годишен отчет за устойчивостта, на предприятие от обществен интерес, представя резултатите от одита, съответно от ангажимента за сигурност по устойчивостта, в одиторски доклад, който се изготвя в съответствие с разпоредбите на чл. 51 и 51а , както и на чл. 10 от Регламент (ЕС) № 537/2014 . Допълнителен доклад до одитния комитет Чл. 60. (1) Регистриран одитор, който извършва задължителен финансов одит на финансов отчет на предприятие от обществен интерес, изготвя и представя на одитния комитет допълнителен доклад към доклада по чл. 59 . (2) При задължителен финансов одит на консолидиран финансов отчет одиторът на групата изготвя и представя на одитния комитет на предприятието майка допълнителен доклад към доклада по чл. 59 . (3) (Изм. - ДВ, бр. 79 от 2024 г.) Допълнителните доклади по ал. 1 и 2 се изготвят в съответствие с изискванията на приложимите професионални стандарти и разпоредбите на чл. 11 от Регламент (ЕС) № 537/2014 . (4) При поискване от компетентен орган, осъществяващ надзор над предприятието от обществен интерес, регистрираният одитор представя незабавно съответния допълнителен доклад по ал. 1 и 2. (5) (Нова - ДВ, бр. 79 от 2024 г.) Когато в предприятието от обществен интерес не е създаден одитен комитет, регистрираният одитор представя допълнителните доклади по ал. 1 и 2 на надзорния съвет или съвета на директорите на съответното предприятие. Доклад до компетентен орган, осъществяващ надзор Чл. 61. (1) (Изм. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет на предприятие от обществен интерес, е длъжен до 15 октомври на съответната година да уведоми писмено компетентния орган, осъществяващ надзор над това предприятие, за всяка информация за това предприятие, която е установил при извършване на задължителния финансов одит и която е предизвикала или може да предизвика една от следните последици: 1. съществено нарушение на нормативните разпоредби, които определят условията за лицензиране или които уреждат по-конкретно осъществяването на дейности на предприятието от обществен интерес; 2. съществена заплаха или съществено съмнение относно продължаването на дейността на предприятието от обществен интерес; 3. отказ от одиторско мнение, отрицателно или квалифицирано одиторско мнение по чл. 51, ал. 3, т. 5 . (2) (Изм. - ДВ, бр. 79 от 2024 г.) Регистрираният одитор е длъжен да съобщава и всяка посочена в ал. 1 информация, която е установил при извършването на задължителен одит на предприятие, което има тесни връзки с предприятието от обществен интерес, чийто задължителен финансов одит той също извършва. Информацията по тази алинея се отнася за предприятието, което има тесни връзки с предприятието от обществен интерес. Доклад за прозрачност Чл. 62. (1) Регистриран одитор, който извършва задължителен финансов одит на финансов отчет на предприятие от обществен интерес, ежегодно публикува на своята интернет страница доклад за прозрачност, който включва най-малко: 1. описание на правно-организационната форма, както и на дяловете и съдружниците, когато регистрираният одитор е одиторско дружество; 2. когато одиторското дружество е член на одиторска мрежа: а) описание на одиторската мрежа, юридически и структурни договорености в нея; б) името/наименованието на всеки регистриран одитор, който упражнява дейност като физическо лице или като одиторско дружество; в) държавите, в които всеки регистриран одитор, който упражнява дейност като физическо лице или като одиторско дружество, е квалифициран като регистриран одитор или в която се намира неговото седалище и основно място на осъществяване на дейността му; г) (изм. - ДВ, бр. 18 от 2020 г., в сила от 28.02.2020 г.) нетните приходи от продажби на регистрираните одитори, членуващи в мрежата, от задължителен финансов одит на годишни финансови отчети - индивидуални и консолидирани; 3. описание на управленската структура на одиторското дружество; 4. (изм. - ДВ, бр. 79 от 2024 г.) описание на системата за управление на качеството и декларация от регистрирания одитор - физическо лице, съответно от лицата, управляващи одиторското дружество, за ефективността на нейното функциониране; 5. (изм. - ДВ, бр. 18 от 2020 г., в сила от 28.02.2020 г.) дата на решението на Комисията, с което са приети резултатите от последната инспекция за гарантиране на качеството съгласно чл. 85 , както и дадената от Комисията оценка на качеството на професионалната дейност на регистрирания одитор; ако през последните три години дейността на регистрирания одитор не е инспектирана от Комисията, това обстоятелство се оповестява в доклада; 6. (изм. и доп. - ДВ, бр. 79 от 2024 г.) списък на предприятията от обществен интерес, когато през предходната година регистрираният одитор е изпълнил ангажименти за задължителен финансов одит на техен финансов отчет и/или задължителен ангажимент за сигурност по устойчивостта на техен отчет за устойчивостта; 7. описание на практиките на регистрирания одитор, свързани с независимостта; в доклада трябва да се потвърди, че през последната година е бил извършен вътрешен преглед за спазване на изискванията относно независимостта; 8. описание на политиката, която регистрираният одитор прилага по отношение на обучението във връзка с продължаващото професионално развитие по чл. 30 ; 9. информация относно базата, въз основа на която се формира възнаграждението на съдружниците - за одиторско дружество; 10. описание на политиката на регистрирания одитор за ротация на отговорните одитори и служителите в съответствие с чл. 65 ; 11. (изм. - ДВ, бр. 18 от 2020 г., в сила от 28.02.2020 г.) информация относно нетните приходи от продажби на регистрирания одитор, разпределена по следните категории: а) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на годишни отчети за устойчивостта - индивидуални и консолидирани, на предприятия от обществен интерес и предприятия, част от група, чието предприятие майка е предприятие от обществен интерес; б) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на отчети за устойчивостта - индивидуални и консолидирани, на други предприятия; в) приходи от разрешени услуги, различни от одита, предоставени на одитираните предприятия; г) приходи от услуги, различни от одита, предоставени на други клиенти; 12. (нова - ДВ, бр. 18 от 2020 г., в сила от 28.02.2020 г.) когато регистрираният одитор принадлежи към одиторска мрежа - информация относно нетните приходи от продажби на всички членове на мрежата, осъществявали дейност на територията на страната през годината, разпределена по следните категории: а) приходи от услуги, предоставени на одитирани от регистрирания одитор предприятия от обществен интерес и предприятия, част от група, чието предприятие майка е предприятие от обществен интерес; б) приходи от услуги, предоставени на други одитирани от регистрирания одитор предприятия. (2) Докладът за прозрачност се подписва от регистрирания одитор - физическо лице, съответно от лицата, управляващи одиторското дружество. (3) Докладът за прозрачност се публикува ежегодно до 30 април и е достъпен на интернет страницата на регистрирания одитор в срок най-малко 5 години от датата на публикуването му. Информация, предоставяна на Комисията Чл. 63. (1) (Доп. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет и/или задължителен ангажимент за сигурност по устойчивостта на отчет за устойчивостта на предприятие от обществен интерес, предоставя ежегодно на Комисията следната информация: 1. (изм. - ДВ, бр. 79 от 2024 г.) списък на одитираните от него предприятия от обществен интерес, както и когато е приложимо - списък на предприятията от обществен интерес, за които е изпълнил ангажименти за сигурност по устойчивостта, с информация за получените от тях приходи; информацията за приходите се разделя на: а) (доп. - ДВ, бр. 79 от 2024 г.) приходи от задължителен одит и от задължителни ангажименти за сигурност по устойчивостта; б) (изм. - ДВ, бр. 79 от 2024 г.) приходи от услуги, различни от одита и от ангажименти за сигурност по устойчивостта, и различни от посочените в чл. 5, параграф 1 от Регламент (ЕС) № 537/2014 , които се изискват от законодателството на Европейския съюз или от националното законодателство; в) приходи от услуги, различни от одита и различни от посочените в чл. 5, параграф 1 от Регламент (ЕС) № 537/2014 , които не се изискват от законодателството на Европейския съюз или от националното законодателство; 2. списък на всички услуги, предоставени на одитираните предприятия от членовете на одиторската мрежа, когато регистрираният одитор е член на одиторска мрежа; 3. (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) допълнителна информация във връзка с функцията на Комисията за наблюдение на развитието на пазара на предоставяне на услуги по задължителен финансов одит и по задължителни ангажименти за сигурност по устойчивостта, в предприятията от обществен интерес. (2) Условията и редът за предоставяне на информацията по ал. 1 се определят с приети от Комисията правила. Забранени услуги Чл. 64. (1) За регистриран одитор, който извършва задължителен финансов одит на финансов отчет на предприятие от обществен интерес, се прилагат разпоредбите на чл. 5, параграфи 1, 4 и 5 от Регламент (ЕС) № 537/2014 . Регистрираният одитор може да предоставя услугите, посочени в чл. 5, параграф 1, ал. 2, буква \"а\", подточка \"vii\" , при условие че: 1. услугите не оказват влияние или оказват несъществено влияние, поотделно или общо, върху одитираните финансови отчети; 2. оценката за влиянието върху одитираните финансови отчети е документирана и обяснена изчерпателно в допълнителния доклад за одитния комитет; 3. регистрираният одитор спазва изискванията за независимост. (2) Алинея 1 се прилага и за лицата по чл. 54, ал. 1 и 2 , както и за съпруг или роднина по права или по съребрена линия до втора степен включително, или за лица, свързани с регистрирания одитор. (3) Регистрираният одитор и лицата по ал. 2 може да предоставят разрешените по ал. 1 услуги извън задължителния финансов одит след одобрението на одитния комитет, за което регистрираният одитор уведомява писмено Комисията в 7-дневен срок от датата на получаване на одобрението. (4) (Нова - ДВ, бр. 18 от 2020 г., в сила от 28.02.2020 г.) За целите на ал. 3 одитният комитет може да одобрява списък с услуги извън задължителния финансов одит при спазване изискванията на чл. 5 от Регламент (ЕС) № 537/2014 . В този случай регистрираният одитор уведомява предварително писмено Комисията и одитния комитет за всяка услуга от този списък, която той и ако е приложимо, всеки от членовете на одиторската мрежа ще предоставят на одитираното предприятие, на предприятието майка или на дъщерните му предприятия. (5) (Нова - ДВ, бр. 79 от 2024 г.) Когато член на одиторска мрежа, към която принадлежи регистриран одитор, който извършва задължителен финансов одит на финансов отчет на предприятие от обществен интерес, предоставя посочените в ал. 1 забранени услуги извън одита на предприятие, което има седалище в трета държава и е контролирано от одитираното предприятие от обществен интерес, регистрираният одитор преценява дали са налице заплахи за независимостта му поради предоставянето на тези услуги от члена на мрежата. Ако независимостта му е повлияна, регистрираният одитор прилага предпазни мерки за смекчаване на заплахите. Регистрираният одитор може да продължи да извършва задължителния финансов одит само ако обоснове в съответствие с ал. 1, че предоставянето на такива услуги не засяга професионалната му преценка и формирането на неговото одиторско мнение. (6) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта, с изключение на забраната за предоставяне на услуги извън задължителен ангажимент за сигурност по устойчивостта по чл. 5, параграф 1, ал. 2, букви \"а\" и \"г\" от Регламент (ЕС) № 537/2014 . Когато ангажимент за задължителен финансов одит и задължителен ангажимент за сигурност по устойчивостта към едно предприятие се изпълняват от един регистриран одитор, се прилагат разпоредбите на ал. 1 и 2. Назначаване и ротация на регистрираните одитори Чл. 65. (1) Назначаването на регистриран одитор за извършването на задължителен финансов одит на финансов отчет на предприятие от обществен интерес се извършва и съгласно изискванията на този закон и на чл. 16 от Регламент (ЕС) № 537/2014 . (2) Минималната продължителност на договор за задължителен финансов одит на финансов отчет на предприятие от обществен интерес не може да бъде по-малка от една година. (3) (Изм. - ДВ, бр. 79 от 2024 г.) Одиторско дружество, което е извършвало задължителен финансов одит на финансов отчет на предприятие от обществен интерес, се оттегля, след като е изпълнявало одиторски ангажименти по задължителен финансов одит за период от 10 сумарно считани години. Това одиторско дружество не може да изпълнява одиторски ангажименти към това предприятие за период от 5 последователни години от датата на оттеглянето си. (4) (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Регистриран одитор - физическо лице, или отговорен одитор, който е извършвал задължителен финансов одит на финансов отчет от името на одиторско дружество в предприятие от обществен интерес, се заменя, след като е изпълнявал одиторски ангажименти по задължителен финансов одит за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на 5 последователни години от датата на оттеглянето си. (5) (Нова - ДВ, бр. 79 от 2024 г.) Регистриран одитор, който е извършвал преглед за контрол на качеството по чл. 68 при задължителен финансов одит на финансов отчет на предприятие от обществен интерес, се заменя, след като е изпълнявал тази дейност за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на три последователни години от датата на оттеглянето си. (6) (Нова - ДВ, бр. 79 от 2024 г.) Регистриран одитор, определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, който е изпълнявал дейност, различна от посочените в ал. 4 и 5, се заменя, след като е изпълнявал тази дейност за период от 7 сумарно считани години. Този регистриран одитор се оттегля от одиторски ангажименти към това предприятие в продължение на 2 последователни години от датата на оттеглянето си. (7) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, той се заменя и не може да изпълнява одиторски ангажименти към това предприятие в продължение на 5 (пет) последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (8) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на лице, извършващо преглед за контрол на качеството по чл. 68 , при задължителен финансов одит на финансов отчет на предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (9) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на лице, извършващо преглед за контрол на качеството по чл. 68 , за 4 или повече сумарно считани години, се заменя и не може да изпълнява одиторски ангажименти към това предприятие в продължение на три последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (10) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор, на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор и на лице, извършващо преглед за контрол на качеството по чл. 68 , за 4 или повече сумарно считани години, от които три или повече години в качеството си на отговорен одитор, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (11) (Нова - ДВ, бр. 79 от 2024 г.) През периода на оттегляне регистрираният одитор не може: 1. да бъде член на екипа по ангажимента за задължителен финансов одит на финансов отчет на това предприятие или да осъществява контрол върху качеството по чл. 68 ; 2. да консултира екипа по ангажимента за одит на това предприятие или предприятието по методологически, технически и/или специфични за отрасъла въпроси, сделки и събития, оказващи влияние върху ангажимента за одит, с изключение на обсъждания с екипа по ангажимента, ограничени до извършената работа или заключенията, до които е достигнато през последната година от периода на участие на този регистриран одитор, когато това продължава да има отношение към одита; 3. да носи отговорност за ръководството или координацията на професионалните услуги, предоставяни от одиторското дружество или от дружества от неговата мрежа на одитираното предприятие, или за надзора върху взаимоотношенията на одиторското дружество или на дружества от неговата мрежа с одитираното предприятие, или 4. да изпълнява по отношение на одитираното предприятие други функции или да осъществява друга дейност, различна от посочените по-горе, включително предоставяне на услуги, които не са ангажименти за сигурност и биха довели до това, регистрираният одитор: а) да е в значително или често взаимодействие с ръководство или лицата, натоварени с общо управление на одитираното предприятие, или б) да упражнява пряко влияние върху резултата от ангажимента за одит. (12) (Предишна ал. 5, изм. и доп. - ДВ, бр. 79 от 2024 г.) Продължителността по ал. 3 и 10 започва от годината, когато е поет първият одиторски ангажимент за задължителен финансов одит през съответния период. При изчисляване на периодите броенето на годините започва отново, след като регистрираният одитор е преустановил без прекъсване участие в извършването на ангажименти за задължителен финансов одит на същото предприятие в продължение на съответния срок за оттегляне. (13) (Нова - ДВ, бр. 79 от 2024 г.) При изчисляване на периодите по ал. 3 - 10, когато регистрираният одитор е осъществявал дейност в качеството си на отговорен одитор и/или на определен от одиторско дружество за ръководещ и основно отговорен за извършването на задължителен финансов одит на финансов отчет на предприятие от обществен интерес, броенето на годините включва времето, през което регистрираният одитор е осъществявал дейност в това си качество при извършването на ангажимент за задължителен финансов одит на финансов отчет на това предприятие в други одиторски дружества или индивидуално. (14) (Предишна ал. 6, изм. - ДВ, бр. 79 от 2024 г.) Разпоредбите на ал. 3 се прилагат и за търговските дружества по чл. 8, ал. 1, т. 1, буква \"б\" . (15) (Нова - ДВ, бр. 18 от 2020 г., в сила от 28.02.2020 г., предишна ал. 7 - ДВ, бр. 79 от 2024 г.) В случаите на законово изискване за съвместен задължителен финансов одит на финансови отчети на предприятия от обществен интерес се допуска удължаване на срока за оттегляне по ал. 3 с не повече от 5 години. Удължаването се допуска, ако има препоръка на одитния комитет, която е предложена на общото събрание на съдружниците/акционерите и е приета от него. (16) (Нова - ДВ, бр. 79 от 2024 г.) Разпоредбите на ал. 1 - 15 се прилагат съответно и за регистрираните одитори по устойчивостта, извършващи задължителен ангажимент за сигурност по устойчивостта. Одиторско възнаграждение Чл. 66. (1) Когато в продължение на три или повече последователни финансови години регистриран одитор предоставя на одитирано от него предприятие от обществен интерес, на неговото предприятие майка или на дъщерните му предприятия услуги извън одита, различни от посочените в чл. 5, параграф 1 от Регламент (ЕС) № 537/2014 , общата сума на възнагражденията за тези услуги не може да надхвърля 70 на сто от средната сума на възнагражденията за последните три последователни финансови години за задължителен финансов одит на одитираното предприятие и когато е приложимо, на неговото предприятие майка, дъщерните му предприятия и консолидираните финансови отчети на тази група от предприятия. Ограничението не се прилага за услуги извън одита, които са различни от посочените в чл. 5, параграф 1 от Регламент (ЕС) № 537/2014 и които се изискват по закон. (2) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Когато общата сума на възнагражденията от предприятие от обществен интерес за всяка от последните две последователни финансови години надхвърля или вероятно ще надхвърли 15 на сто от общата сума на възнагражденията на регистрирания одитор или когато е приложимо, на одитора на групата, извършващ задължителния одит и/или задължителен ангажимент за сигурност по устойчивостта, за всяка от тези финансови години съответният одитор съобщава за това на одитния комитет и обсъжда с него заплахите за своята независимост и предприетите предпазни мерки за намаляване на тези заплахи. В този случай одитният комитет преценява дали одиторският ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (3) (Изм. и доп. - ДВ, бр. 79 от 2024 г.) Когато платените от предприятието от обществен интерес възнаграждения продължават да надхвърлят 15 на сто от общия приход на регистрирания одитор или когато е приложимо, на одитора на групата, извършващ задължителния одит, одитният комитет решава въз основа на обективни критерии дали съответният одитор може да продължи да извършва задължителен финансов одит или задължителен ангажимент за сигурност по устойчивостта през допълнителен период след настъпване на тези обстоятелства, който не може да бъде по-дълъг от три години. В тези случаи съответният одиторски ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (4) (Нова - ДВ, бр. 79 от 2024 г.) Когато финансовият одит или ангажиментът за сигурност по устойчивостта се изпълнява съвместно от двама регистрирани одитори, другият регистриран одитор отговаря на изискванията за преглед за контрол на качеството по ал. 3, ако: 1. обстоятелствата по ал. 3 се отнасят само за един от регистрираните одитори; 2. всеки от регистрираните одитори изпълнява одиторски процедури, достатъчни, за да поеме пълна отговорност за изразеното одиторско мнение. Подготовка за задължителен одит и за задължителен ангажимент за сигурност по устойчивостта и оценка на заплахите за независимостта (Загл. доп. - ДВ, бр. 79 от 2024 г.) Чл. 67. (Изм. - ДВ, бр. 79 от 2024 г.) Преди поемане или продължаване на ангажимент за задължителен финансов одит или за задължителен ангажимент за сигурност по устойчивостта на предприятие от обществен интерес регистрираният одитор, освен посоченото в чл. 54 , извършва допълнителни действия за оценка на заплахите за независимостта съгласно разпоредбите на чл. 6 от Регламент (ЕС) № 537/2014 . Преглед за контрол на качеството на ангажимента Чл. 68. (1) Преди издаване на докладите по чл. 59 и 60 се извършва преглед за контрол на качеството на ангажимента за задължителен финансов одит, за да се прецени дали регистрираният одитор основателно е достигнал до мнението и заключенията, изразени в проектите на тези доклади. (2) Прегледът за контрол на качеството на ангажимента за задължителен финансов одит се извършва съгласно разпоредбите на чл. 8 от Регламент (ЕС) № 537/2014 . (3) (Нова - ДВ, бр. 79 от 2024 г.) Когато се изразява разумна степен на сигурност при задължителен ангажимент за сигурност по устойчивостта в предприятие от обществен интерес, се прилагат съответно и разпоредбите на ал. 1 и 2. Нередности Чл. 69. (1) Когато регистриран одитор, който извършва задължителен финансов одит на финансов отчет на предприятие от обществен интерес, има съмнения или разумни основания да предположи, че може да се допуснат или са допуснати нередности, включително измами по отношение финансовите отчети на одитираното предприятие, той уведомява одитираното предприятие и му препоръчва да разследва случая и да предприеме подходящи мерки, за да отстрани тези нередности и да предотврати повторението им в бъдеще. (2) Ако одитираното предприятие не разследва случая или не предприеме подходящи мерки, регистрираният одитор е длъжен да докладва своевременно на компетентния орган, осъществяващ надзор над това предприятие. (3) Добросъвестното оповестяване пред органите на одитираното предприятие от регистрирания одитор на всяка от посочените в ал. 1 нередности не представлява нарушение на договорно или правно ограничение относно разкриването на информация. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и когато регистриран одитор по устойчивостта извършва задължителен ангажимент за сигурност по устойчивостта. Част трета. ПУБЛИЧЕН НАДЗОР Глава осма. КОМИСИЯ ЗА ПУБЛИЧЕН НАДЗОР НАД РЕГИСТРИРАНИТЕ ОДИТОРИ Статут на Комисията Чл. 70. (1) Комисията е специализиран държавен орган за регулиране и надзор върху дейността на лицата по чл. 12, ал. 2 . (2) Комисията е юридическо лице на бюджетна издръжка със седалище София. Председателят на Комисията е първостепенен разпоредител с бюджет. (3) При осъществяване на дейността си по този закон и по Регламент (ЕС) № 537/2014 Комисията е независима и не може да приема указания от други органи, институции и лица. (4) Комисията се отчита за дейността си пред Народното събрание. Отговорност и функции на Комисията Чл. 71. (1) Комисията носи крайната отговорност за надзора върху: 1. придобиването на право да се упражнява дейност като регистриран одитор, регистрирането на одиторите, включително на одиторите от други държави - членки на Европейския съюз, и от трети държави и временното лишаване от право да се упражнява дейност като регистриран одитор; 2. (изм. - ДВ, бр. 79 от 2024 г.) приемането на стандарти за професионална етика, за управление на качеството в дейността на регистрираните одитори, за извършването на задължителен финансов одит, задължителни ангажименти за сигурност по устойчивостта и свързаните с одита услуги; 3. продължаващото професионално развитие на регистрираните одитори; 4. системата за гарантиране на качеството на професионалната дейност на регистрираните одитори; 5. прилагането на принудителни административни мерки и налагането на административни наказания. (2) Комисията осъществява надзор чрез: 1. (изм. - ДВ, бр. 18 от 2020 г., в сила от 28.02.2020 г.) извършване на инспекции за гарантиране качеството на професионалната дейност на регистрираните одитори; 2. (изм. - ДВ, бр. 18 от 2020 г., в сила от 28.02.2020 г.) извършване на разследвания по жалби и сигнали, както и по своя преценка, за нарушения на Регламент (ЕС) № 537/2014 и на този закон; 3. прилагане на принудителни административни и други мерки по чл. 89, ал. 2 , наричани по нататък \"надзорни мерки\"; 4. даване ход на производства за търсене на административнонаказателна отговорност; 5. (изм. - ДВ, бр. 18 от 2020 г., в сила от 28.02.2020 г.) извършване на проверки за спазване на нормативните изисквания при упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 . (3) Комисията: 1. приема правилник за дейността си, който се обнародва в \"Държавен вестник\"; 2. (изм. - ДВ, бр. 18 от 2020 г., в сила от 28.02.2020 г.) приема правила за извършване на инспекции за гарантиране качеството на професионалната дейност на регистрираните одитори; 3. приема правилата по чл. 31, ал. 1, т. 12 и по чл. 63 ; 4. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) приема правила и методически указания за условията и реда за упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 , както и за отчитане професионалната дейност на регистрираните одитори по реда на чл. 31, ал. 1, т. 7 ; 5. (изм. - ДВ, бр. 18 от 2020 г., в сила от 28.02.2020 г.) приема други правила и насоки по прилагането на публичния надзор; 6. (нова - ДВ, бр. 18 от 2020 г., в сила от 28.02.2020 г.) приема наредби, когато това е предвидено в този закон, и издава инструкции и указания по прилагане на публичния надзор съгласно чл. 12, ал. 2 и 3 ; 7. (нова - ДВ, бр. 18 от 2020 г., в сила от 28.02.2020 г.) приема правила за извършване на разследвания за нарушения на Регламент (ЕС) № 537/2014 и на този закон, като правилата включват най-малко следното: а) процедури за приемането на жалби и сигнали за нарушения и за предприемане на действия по тях; б) защита на личните данни на лицата, които предоставят информация за предполагаеми или действителни нарушения, както и на лицата, за които се предполага, че извършват или е възможно да са извършили нарушение; в) процедури, гарантиращи правото на защита на предполагаемия нарушител, правото му да бъде изслушан преди приемането на решение, което се отнася до него, и правото на ефективни правни средства за защита пред съд срещу всяко решение или мярка, отнасящи се до него. (4) (Доп. - ДВ, бр. 18 от 2020 г., в сила от 28.02.2020 г.) Комисията е компетентен орган по прилагането на Регламент (ЕС) № 537/2014 , както и на този закон по отношение на публичния надзор съгласно чл. 12, ал. 2 и 3 . Състав на Комисията и изисквания към председателя и членовете Чл. 72. (1) (Доп. - ДВ, бр. 79 от 2024 г.) Комисията е колегиален орган и се състои от председател и от 4 членове. При отсъствие на председателя функциите му се изпълняват от член на Комисията, определен от председателя за всеки конкретен случай. При обективна невъзможност на председателя да изпълнява своите функции повече от един месец и не е определен член, който да изпълнява функциите на председател съгласно изречение второ, членовете на комисията избират член, който да изпълнява функциите на председател до завръщане на титуляря. (2) Председател и членове на Комисията могат да бъдат само български граждани, които отговарят на следните изисквания: 1. да имат завършено висше юридическо или икономическо образование с придобита образователно-квалификационна степен \"магистър\"; 2. (доп. - ДВ, бр. 79 от 2024 г.) да притежават познания в областите, свързани с финансовия одит и/или изразяването на сигурност по устойчивостта, и да имат най-малко 5 години професионален опит в тези области; 3. да не са осъждани за умишлени престъпления от общ характер; 4. да отговарят на изискванията за независимост по чл. 21 от Регламент (ЕС) № 537/2014 . Избор на председател и на членове на Комисията Чл. 73. (1) Председателят на Комисията се избира от Народното събрание след проведена публична процедура. (2) В едномесечен срок след избора на председател на Комисията той провежда консултации за предлагане на кандидати за членове на Комисията при спазване на следния принцип: 1. едно лице се предлага от министъра на финансите; 2. едно лице се предлага от управителя на Българската народна банка; 3. едно лице се предлага от председателя на Комисията за финансов надзор; 4. едно лице се предлага от управителния съвет на ИДЕС след избор от общото събрание. (3) Членовете на Комисията се избират от Народното събрание по предложение на председателя и. Мандат и прекратяване на правомощията Чл. 74. (1) Мандатът на председателя и на членовете на Комисията е 4 години. Председателят и членовете на Комисията не могат да бъдат избирани за повече от два последователни мандата. (2) Правомощията на председателя и на член на Комисията се прекратяват от Народното събрание преди изтичане на мандата им: 1. по тяхно искане; 2. при невъзможност да изпълняват задълженията си повече от 6 месеца; 3. ако престанат да отговарят на изискванията на чл. 72, ал. 2, т. 3 и 4 ; 4. при неучастие без основателни причини в три или повече заседания на Комисията за период от една година; 5. при влизане в сила на акт, с който е установен конфликт на интереси по Закона за предотвратяване и установяване на конфликт на интереси ; 6. при смърт. (3) При предсрочно прекратяване на мандата на председателя или на член на Комисията на негово място за остатъка от мандата се избира друго лице по реда на чл. 73 . (4) След изтичане на мандата, за който са избрани, председателят и членовете на Комисията продължават да упражняват правомощията си до избирането на нов председател и членове. (5) Членовете на Комисията, с изключение на председателя и, не са в трудово или служебно правоотношение с Комисията. Възнаграждения на председателя и на членовете на Комисията Чл. 75. (1) Председателят на Комисията получава основно месечно възнаграждение в размер 90 на сто от възнаграждението на председателя на Народното събрание. (2) Членовете на Комисията, с изключение на председателя, получават възнаграждение за участието си във всяко заседание, инспекция за гарантиране на качеството и международна проява на Комисията в размер, определен с правилника по чл. 71, ал. 3, т. 1 . Полученото месечно възнаграждение не може да превишава 50 на сто от основното месечно възнаграждение на председателя. Правомощия на председателя на Комисията Чл. 76. (1) Председателят на Комисията ръководи дейността и и я представлява. (2) Председателят на Комисията назначава и освобождава служителите от администрацията. Правомощия на Комисията Чл. 77. (1) (Изм. - ДВ, бр. 79 от 2024 г.) За целите на публичния надзор съгласно чл. 12 Комисията: 1. упражнява надзорните правомощия по чл. 71, ал. 2, т. 1 - 3 , като може да бъде подпомагана от съответните органи на ИДЕС; 2. (изм. - ДВ, бр. 18 от 2020 г., в сила от 28.02.2020 г.) упражнява надзор за законосъобразното и ефективно изпълнение на функциите по чл. 36, ал. 1, т. 1 - 3 и 5 , за изпълнението на правилата и методическите указания по чл. 71, ал. 3, т. 2 и 4 , както и за спазване на изискванията за независимост и липса на конфликт на интереси по чл. 54 ; 3. връща за допълнителна или повторна проверка случаите, в които качеството на извършените инспекции за гарантиране на качеството на професионалната дейност на регистриран одитор е незадоволително; 4. (отм. - ДВ, бр. 79 от 2024 г.) 5. (изм. - ДВ, бр. 105 от 2020 г., в сила от 01.01.2021 г., доп. - ДВ, бр. 79 от 2024 г.) извършва разследвания по своя преценка или при получени сигнали и предложения за предполагаеми нарушения при извършването на задължителен финансов одит, извършването на ангажименти за изразяването на сигурност по устойчивостта и/или предоставянето на свързани с одита услуги; в тези случаи Комисията може да бъде подпомагана от съответните органи на ИДЕС; при получаването на сигнали и жалби, свързани с надзорната дейност по чл. 12 , Комисията може да възложи на ИДЕС извършването на проверки по тях; 6. (изм. - ДВ, бр. 18 от 2020 г., в сила от 28.02.2020 г.) извършва постоянно наблюдение на развитието на пазара на предоставяне на услуги във връзка със задължителния одит на финансови отчети на предприятията от обществен интерес, като по-специално оценява: а) рисковете, произтичащи от наличието на пропуски, свързани с качеството на дейността на регистрираните одитори, включително систематични пропуски в рамките на одиторска мрежа, които могат да доведат до преустановяване на дейността на всяко одиторско дружество, затрудненията в предоставянето на услуги по задължителен одит в конкретен сектор или за различни сектори, концентрирането на риск от одиторски пропуски и въздействието върху цялостната стабилност на финансовия сектор; б) нивата на концентрация на пазара, включително в конкретни сектори; в) резултатите от дейността на одитните комитети; г) необходимост от приемане на мерки за смекчаване на рисковете, посочени в буква \"а\"; 7. уведомява органите на прокуратурата при установяване на данни за извършени престъпления; 8. осъществява сътрудничеството със съответните органи на Европейския съюз, с компетентните органи на другите държави - членки на Европейския съюз, или на трети държави, отговарящи за задължителния финансов одит; 9. може да изисква от регистрираните одитори, ИДЕС, одитираните предприятия, одитните комитети и други свързани с тях лица предоставянето в определени от нея срокове на заверени копия на документи, справки и друга информация; 10. (нова - ДВ, бр. 18 от 2020 г., в сила от 28.02.2020 г.) може да уведомява одитните комитети на предприятия от обществен интерес за резултати от извършени инспекции или разследвания, свързани с ангажименти за задължителен финансов одит към тези предприятия; 11. (предишна т. 10 - ДВ, бр. 18 от 2020 г., в сила от 28.02.2020 г.) упражнява други правомощия, свързани с отговорностите и функциите по чл. 71 . (2) (Изм. - ДВ, бр. 18 от 2020 г., в сила от 28.02.2020 г.) В срок до 31 юли на текущата година Комисията внася в Народното събрание отчет за дейността си за предходната календарна година. Отчетът съдържа информация и за: 1. (изм. - ДВ, бр. 79 от 2024 г.) дейността на Комисията по отношение на публичния надзор по чл. 12 ; 2. общите резултати на системата за гарантиране на качеството; 3. обобщена информация за констатациите и заключенията от инспекциите и разследванията. Администрация на Комисията Чл. 78. (1) При осъществяване на дейността си Комисията се подпомага от администрация, чиято структура и организация на работа се определят с правилника по чл. 71, ал. 3, т. 1 . (2) Дейността на администрацията се осъществява от държавни служители и от лица, работещи по трудово правоотношение. За работещите по трудово правоотношение се прилага чл. 107а от Кодекса на труда . (3) За администрацията на Комисията се прилага Законът за администрацията , доколкото не противоречи на този закон. (4) Инспекциите и разследванията се извършват от инспектори, оправомощени от председателя на Комисията. (5) При извършване на инспекциите и разследванията се прилагат и изискванията на Регламент (ЕС) № 537/2014 . Заседания и решения на Комисията Чл. 79. (1) Заседанията на Комисията са редовни, когато присъстват председателят и най-малко двама от членовете и. Председателят може да оправомощи член на Комисията да председателства заседание в случай на негово отсъствие. (2) Комисията приема решения с явно гласуване и с мнозинство от три гласа. Председателят и членовете на Комисията не могат да се въздържат от гласуване. (3) (Изм. - ДВ, бр. 18 от 2020 г., в сила от 28.02.2020 г.) Решенията за временно лишаване от правото за извършване на финансов одит и за отнемане на функция или на функции по чл. 36, ал. 1, т. 1 - 3 и 5 и чл. 85, ал. 3 се приемат с мнозинство от 4 гласа. (4) (Нова - ДВ, бр. 18 от 2020 г., в сила от 28.02.2020 г.) Решенията по ал. 3 се оповестяват на интернет страницата на Комисията, както следва: 1. до влизането им в сила се оповестява информация на анонимна основа; 2. след влизането им в сила се оповестява пълното решение, както и начинът и мотивите за гласуване на всеки гласувал. Прозрачност на дейността на Комисията Чл. 80. Комисията публикува на интернет страницата си: 1. приетите решения; 2. годишен отчет за дейността по чл. 77, ал. 2 ; 3. годишен план за инспекционната дейност. Принципи в дейността на Комисията Чл. 81. При осъществяване на дейността си Комисията и нейните органи прилагат основните принципи по чл. 4 - 14 от Административнопроцесуалния кодекс . Информацията, свързана със спазване на принципа по чл. 13 от Административнопроцесуалния кодекс , се публикува на интернет страницата на Комисията. Задължение за опазване на професионална тайна Чл. 82. (1) Професионална тайна е информацията, която председателят и членовете на Комисията, както и служителите от нейната администрация създават и получават при или по повод осъществяването на дейността им. Професионалната тайна не представлява служебна тайна по смисъла на Закона за защита на класифицираната информация . (2) Не е професионална тайна информацията, която подлежи на публично огласяване съгласно този или друг закон. (3) Председателят и членовете на Комисията, както и служителите от нейната администрация са длъжни да пазят професионалната тайна, включително и след напускане на Комисията или на нейната администрация. (4) Информация, представляваща професионална тайна, може да бъде използвана от Комисията само при изпълнение на нейните функции. (5) Информация, представляваща професионална тайна, може да се разкрива само: 1. пред органите на съда и прокуратурата; 2. пред Държавна агенция \"Национална сигурност\" при условия и по ред, определени със съвместна инструкция, доколкото това е необходимо за изпълнение на функциите им; 3. пред съответните компетентни органи, осъществяващи надзор над предприятията от обществен интерес; 4. като обобщени данни по начин, който не позволява индивидуализиране на лицата, за които се отнася. (6) Информация за резултатите от инспекции, разследвания и проверки, представляваща професионална тайна, може да бъде обменяна и между Комисията и органите на ИДЕС. Условията и редът за обмен на тази информация се определят с правила, приети от Комисията. Конфликт на интереси при упражняване на надзорни правомощия Чл. 83. При упражняването на надзорните си правомощия органите на Комисията спазват и изискванията на чл. 26, параграф 5, букви \"б\", \"в\" и \"г\" от Регламент (ЕС) № 537/2014 . Отговорност на Комисията за вреди Чл. 84. Комисията и нейните служители при упражняване на надзорните си правомощия не носят отговорност за вреди, освен ако са действали умишлено. Глава девета. СИСТЕМА ЗА ГАРАНТИРАНЕ НА КАЧЕСТВОТО НА ПРОФЕСИОНАЛНАТА ДЕЙНОСТ НА РЕГИСТРИРАНИТЕ ОДИТОРИ И РАЗСЛЕДВАНИЯ Раздел I. Обхват и принципи Обхват Чл. 85. (1) Системата за гарантиране на качеството на професионалната дейност на регистрираните одитори включва извършването на инспекции за: 1. (изм. и доп. - ДВ, бр. 79 от 2024 г.) спазване изискванията на приложимите професионални стандарти при извършването на задължителен финансов одит и на задължителни ангажименти за сигурност по устойчивостта; 2. (изм. и доп. - ДВ, бр. 79 от 2024 г.) съответствие на одиторската документация при извършването на задължителен финансов одит и на задължителни ангажименти за сигурност по устойчивостта спрямо изискванията на приложимите професионални стандарти; 3. (доп. - ДВ, бр. 79 от 2024 г.) спазване на етичните норми и изискванията за независимост на регистрирания одитор при извършването на задължителен финансов одит и на задължителни ангажименти за сигурност по устойчивостта; 4. (доп. - ДВ, бр. 79 от 2024 г.) адекватност на времевите и човешките ресурси, използвани за извършване на задължителен финансов одит и на задължителни ангажименти за сигурност по устойчивостта съобразно обхвата и сложността на поетия ангажимент; 5. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) адекватност на одиторските възнаграждения от задължителен финансов одит и от задължителни ангажименти за сигурност по устойчивостта; 6. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) адекватност на системата за управление на качеството, прилагана от регистрирания одитор; 7. (изм. - ДВ, бр. 79 от 2024 г.) спазване на изискванията на Регламент (ЕС) № 573/2014 от регистрирани одитори, извършващи задължителен финансов одит и/или задължителни ангажименти за сигурност по устойчивостта в предприятия от обществен интерес; 8. изпълнение на предписанията по чл. 89, ал. 2, т. 2 . (2) Условията и редът за извършването на инспекции се определят с приети от Комисията правила. (3) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Комисията може да делегира на ИДЕС функциите по контрола за гарантиране на качеството на професионалната дейност на регистрираните одитори по задължителния финансов одит и задължителните ангажименти за сигурност по устойчивостта, към предприятия, които не са от обществен интерес. Делегирането на тези функции се извършва с решение на Комисията, прието с мнозинство от 4 гласа, и подписано двустранно споразумение. Принципи Чл. 86. (1) Системата за гарантиране на качеството се изгражда при спазване на следните принципи: 1. инспекциите се извършват от лица, които са независими от съответните инспектирани регистрирани одитори; 2. финансирането на системата за гарантиране на качеството е адекватно, достатъчно и независимо от регистрирани одитори; 3. осигурени са достатъчни ресурси за извършване на необходимите дейности; 4. (изм. - ДВ, бр. 79 от 2024 г.) лицата, които извършват инспекции, имат подходящо професионално образование и съответстващ опит в областта на финансовия одит и финансовото отчитане, както и когато е приложимо - в отчитането на устойчивостта и изразяването на сигурност по устойчивостта или в други услуги, свързани с устойчивостта, и са преминали обучение за контрол на качеството; 5. липса на конфликт на интереси между лицата, които извършват инспекции, и регистрирани одитори; 6. инспекциите са целесъобразни и пропорционални на мащаба и сложността на дейността на инспектирания регистриран одитор. (2) Принципите по ал. 1 се прилагат и при извършване на разследвания. (3) Конфликт на интереси по ал. 1, т. 5 е налице, когато лицата, които извършват инспекция или разследване: 1. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) и инспектираният или разследваният регистриран одитор през предходните три години са били съдружници в предприятие, чийто предмет на дейност е финансов одит или извършване на ангажименти за сигурност по устойчивостта; 2. (изм. - ДВ, бр. 79 от 2024 г.) са извършвали финансови одити на предприятия, чиито финансови отчети са одитирани от инспектирания или разследвания регистриран одитор, съответно същият е извършвал ангажименти за сигурност по устойчивостта, през предходните три години; 3. и инспектираният или разследваният регистриран одитор са свързани лица. (4) (Нова - ДВ, бр. 18 от 2020 г., в сила от 28.02.2020 г.) При извършването на инспекции инспекторите декларират, че не съществува конфликт на интереси между тях и инспектирания регистриран одитор. Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит на финансови отчети на предприятия от обществен интерес Инспекции и разследвания Чл. 87. (1) (Изм. - ДВ, бр. 18 от 2020 г., в сила от 28.02.2020 г.) Пълни инспекции се извършват най-малко веднъж на три години въз основа на оценка на риска. Тематични инспекции се извършват по решение на Комисията. (2) (Изм. - ДВ, бр. 18 от 2020 г., в сила от 28.02.2020 г.) Инспекциите и разследванията се извършват от екипи, в които участват инспектори от Комисията. (3) (Изм. - ДВ, бр. 79 от 2024 г.) При инспекция на одиторско дружество се проверяват одиторски ангажименти по задължителен финансов одит, съответно с ангажименти за сигурност по устойчивостта, извършени от всеки един регистриран одитор, осъществявал дейност от името на дружеството. (4) (Доп. - ДВ, бр. 79 от 2024 г.) При инспекциите и разследванията може да се проверяват и други предоставяни от регистрираните одитори услуги, свързани с одита, съответно с изразяването на сигурност по устойчивостта. (5) За извършените инспекции/разследвания се съставя доклад, който се връчва на проверяваните лица, които имат право в 14-дневен срок от връчването да представят възражения. По представените възражения инспекционният екип се произнася със становище. (6) При извършването на инспекции се спазват изискванията и на чл. 26 от Регламент (ЕС) № 537/2014 . (7) Комисията разглежда всеки доклад на заседание в разумен срок от предаването му на председателя заедно със събраните доказателства, с представените възражения и със становището на проверяващия екип по възраженията. (8) (Нова - ДВ, бр. 18 от 2020 г., в сила от 28.02.2020 г.) Комисията дава оценка на качеството на професионалната дейност на регистрирания одитор въз основа на резултатите от всяка извършена пълна инспекция. Правомощия и задължения при извършване на инспекция или разследване Чл. 88. (1) При извършване на инспекция или разследване председателят, членовете и инспекторите на Комисията имат право да изискват в определени от тях срокове от: 1. инспектирания или разследвания регистриран одитор: а) документи, заверени копия на документи, сведения, справки и друга информация, които имат значение за извършване на инспекцията или разследването; б) писмени обяснения по въпроси, свързани с инспекцията или разследването; в) (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) достъп до политиките, правилата и процедурите, регламентиращи системата за управление на качеството на регистрирания одитор, както и до пълната документация от одиторските досиета на включените за проверка ангажименти; 2. физически и юридически лица, различни от тези по т. 1 - предоставянето на заверени копия на документи, сведения и справки, свързани с инспекцията или разследването; 3. (изм. - ДВ, бр. 79 от 2024 г.) Института на дипломираните експерт-счетоводители - представянето на документи, сведения, справки и друга информация, свързана с правомощията на Комисията; 4. одитните комитети по чл. 107 - представянето на заверени копия на документи, справки и друга информация, свързана с правомощията на Комисията. (2) Инспектираните или разследваните регистрирани одитори са длъжни да оказват съдействие на органите на Комисията и не могат да се позовават на изискванията за професионална, банкова или друга защитена от закон тайна. (3) (Изм. - ДВ, бр. 18 от 2020 г., в сила от 28.02.2020 г.) Комисията има право, когато е необходимо за целите на инспекция или разследване, да наема външни експерти за извършване на конкретни задачи. В тези случаи експертите не вземат участие във вземането на решения от инспекционните/разследващи екипи и от Комисията. (4) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Експертите, участващи в извършването на инспекции, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, да са преминали обучение за контрол на качеството и да нямат конфликт на интереси с инспектираните регистрирани одитори. (5) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Експертите, участващи в извършването на разследвания, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, и да нямат конфликт на интереси с разследваните регистрирани одитори. (6) (Нова - ДВ, бр. 18 от 2020 г., в сила от 28.02.2020 г.) Информацията, която експертите създават и получават при или по повод участието си в извършването на инспекции или разследвания, е професионална тайна. Експертите са длъжни да пазят професионалната тайна, включително след приключване на съответните инспекции или разследвания, във връзка с които са наети. (7) (Предишна ал. 4 - ДВ, бр. 18 от 2020 г., в сила от 28.02.2020 г.) При извършване на инспекция или разследване членовете и инспекторите на Комисията се легитимират със служебна карта. Нарушения и надзорни мерки Чл. 89. (1) (Изм. - ДВ, бр. 18 от 2020 г., в сила от 28.02.2020 г.) Комисията прилага надзорни мерки, когато бъдат установени: 1. пропуски или нарушения в дейността на регистрирания одитор в областите по чл. 85, ал. 1 ; 2. неспазване на задълженията на регистрирания одитор по чл. 31 ; 3. неспазване на разпоредбите на Регламент (ЕС) № 537/2014 ; 4. (изм. - ДВ, бр. 79 от 2024 г.) неоказване на съдействие или възпрепятстване по друг начин на надзора на Комисията. (2) В случаите по ал. 1 Комисията може да: 1. (отм. - ДВ, бр. 18 от 2020 г., в сила от 28.02.2020 г.) 2. даде предписания на регистрирания одитор за преустановяване и отстраняване на допуснати нарушения; предписанията са задължителни за изпълнение; 3. оповести публично чрез интернет страницата си и по друг подходящ начин нарушителя и извършените от него нарушения, установени с влязъл в сила акт; 4. оповести публично чрез интернет страницата си или по друг подходящ начин решението, че конкретен одиторски доклад не отговаря на изискванията на този закон и на Регламент (ЕС) № 537/2014 , както и да го изпрати на Агенцията по вписванията за вписване в търговския регистър по партидата на одитираното предприятие, за което е приложима разпоредбата на чл. 38, ал. 1, т. 1 от Закона за счетоводството ; 5. (доп. - ДВ, бр. 79 от 2024 г.) лиши регистриран одитор от правото за извършване на задължителен финансов одит на предприятия от обществен интерес за срок от една до три години; 6. (доп. - ДВ, бр. 79 от 2024 г.) лиши регистриран одитор от правото за извършване на финансов одит за срок от една до три години; 7. лиши регистриран одитор от правото да упражнява одиторска професия за срок 5 години; 8. (доп. - ДВ, бр. 79 от 2024 г.) забрани за срок от една до три години на регистриран одитор да извършва преглед за контрол на качеството на ангажименти за задължителен финансов одит; 9. (доп. - ДВ, бр. 79 от 2024 г.) предложи на компетентен орган, осъществяващ надзор върху дейността на предприятие от обществен интерес, да наложи забрана на член на негов управителен орган за срок от една до три години да упражнява своите функции, като съответният надзорен орган уведомява Комисията за предприетите мерки в разумен срок. (3) След изтичане на срока по ал. 2, т. 5 и 6 може да се извършват инспекции за гарантиране на качеството през следващите три години. (4) Мерките по ал. 2, т. 3 и 4 се прилагат за срок 5 години от влизане в сила на решението на Комисията. (5) (Изм. - ДВ, бр. 18 от 2020 г., в сила от 28.02.2020 г.) Когато на регистриран одитор е била приложена мярка по ал. 2, т. 5 или 6 и при инспекция или разследване в периода по ал. 3 се установи същото по вид нарушение, Комисията прилага мярката по т. 7. (6) На регистриран одитор, който извърши нарушение по ал. 1, т. 4, се прилага мярката по ал. 2, т. 6. При повторно нарушение Комисията прилага мярката по ал. 2, т. 7. (7) (Нова - ДВ, бр. 79 от 2024 г.) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция или разследване, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , Комисията прилага мярката по ал. 2, т. 8. (8) (Нова - ДВ, бр. 79 от 2024 г.) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 2, т. 7. (9) (Предишна ал. 7 - ДВ, бр. 79 от 2024 г.) Когато нарушение по ал. 1 е извършено от регистриран одитор, който осъществява задължителен финансов одит от името на одиторско дружество, надзорната мярка се прилага както на регистрирания одитор - физическо лице, така и на одиторското дружество. (10) (Изм. - ДВ, бр. 18 от 2020 г., в сила от 28.02.2020 г., предишна ал. 8 - ДВ, бр. 79 от 2024 г.) Мерките по ал. 2, т. 5 - 7 може да се приложат и по предложение на управителния съвет на ИДЕС. Предложението на управителния съвет трябва да се основава на факти и обстоятелства, установени при проверки от органи на ИДЕС. (11) (Нова - ДВ, бр. 79 от 2024 г.) Регистриран одитор - физическо лице, който 5 или повече години е бил временно изключен от ИДЕС или е бил временно лишен от право да упражнява одиторската професия, може да бъде вписан отново в регистъра след практическо обучение от една година, проведено съгласно чл. 19 през последните две години преди изтичане на срока за временно изключване или временно лишаване от права. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и за регистрираните одитори по устойчивостта. Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит на финансови отчети на предприятия от обществен интерес Инспекции и разследвания Чл. 90. (1) Регистрираните одитори, които не извършват задължителен финансов одит на финансови отчети на предприятия от обществен интерес, подлежат на инспекции за гарантиране на качеството поне веднъж на 6 години въз основа на оценка на риска. (2) Инспекциите и разследванията по този раздел се извършват по реда на чл. 87 и 88 , като се прилагат съответно разпоредбите на чл. 87, ал. 3 - 5 и чл. 89, ал. 1 . (3) Лицата, извършващи инспекции съгласно ал. 1, отговарят на изискванията на чл. 86 . (4) Комисията може да извършва разследвания за спазване на изискванията по чл. 85, ал. 1 . (5) На регистрираните одитори, които не извършват задължителен финансов одит на финансови отчети на предприятия от обществен интерес, се прилагат съответно мерките по чл. 89, ал. 2 . (6) (Нова - ДВ, бр. 79 от 2024 г.) Разпоредбите на ал. 1 - 5 се прилагат съответно и за регистрираните одитори по устойчивостта. Глава десета. НАДЗОР НАД ДЕЙНОСТТА НА ИДЕС Обхват на надзора Чл. 91. (Изм. - ДВ, бр. 18 от 2020 г., в сила от 28.02.2020 г.) Комисията извършва проверки на дейността на ИДЕС за законосъобразното и ефективно упражняване на функциите по чл. 36, ал. 1, т. 1 - 3 и 5 и чл. 85, ал. 3 . Ред за извършване на проверки Чл. 92. (Изм. - ДВ, бр. 18 от 2020 г., в сила от 28.02.2020 г.) При проверките по чл. 91 в проверяващия екип не участват членове на ИДЕС, като се прилагат съответно разпоредбите на чл. 88 . Нарушения и надзорни мерки Чл. 93. (1) При констатиране на допуснати от ИДЕС нарушения на законовите изисквания при упражняване на функциите по чл. 36, ал. 1, т. 1 - 5 и чл. 85, ал. 3 Комисията може да: 1. (доп. - ДВ, бр. 18 от 2020 г., в сила от 28.02.2020 г.) разпореди писмено на председателя на ИДЕС да предприеме действия за преустановяване и за отстраняване на нарушенията в определен срок; 2. оповести публично чрез интернет страницата си или по друг подходящ начин нарушенията; 3. отправи писмено предупреждение за временно отнемане на функция или функции по чл. 36, ал. 1, т. 1 - 5 и чл. 85, ал. 3 ; 4. отнеме временно функция или функции по чл. 36, ал. 1, т. 1 - 5 и чл. 85, ал. 3 ; 5. (нова - ДВ, бр. 18 от 2020 г., в сила от 28.02.2020 г.) отнеме окончателно функцията по чл. 85, ал. 3 . (2) (Изм. и доп. - ДВ, бр. 18 от 2020 г., в сила от 28.02.2020 г.) Мярката по ал. 1, т. 4 се прилага с решение на Комисията, след като преди това са били приложени мерките по ал. 1, т. 1 - 3 и нарушенията не са били отстранени или преустановени в определения по ал. 1, т. 1 срок. В този случай Комисията осъществява отнетите функции за срок до три месеца с възможност за еднократно удължаване с още три месеца. (3) (Нова - ДВ, бр. 18 от 2020 г., в сила от 28.02.2020 г.) Мярката по ал. 1, т. 5 се прилага с решение на Комисията, след като преди това е била приложена мярката по ал. 1, т. 4 и нарушенията не са били отстранени или преустановени през периода, в който функцията е била временно отнета. Глава единадесета. ИЗДАВАНЕ И ОБЖАЛВАНЕ НА АКТОВЕ НА КОМИСИЯТА Изисквания към решенията на Комисията Чл. 94. Решенията на Комисията за прилагане на надзорни мерки се издават при спазване на изискванията на чл. 59, ал. 1 и 2 от Административнопроцесуалния кодекс . Съобщаване и връчване Чл. 95. (1) Решенията на Комисията за прилагане на надзорни мерки се съобщават на адресатите им чрез връчване срещу подпис или чрез препоръчано писмо с обратна разписка. Връчването на регистрирани одитори с препоръчано писмо с обратна разписка се извършва на адреса, посочен в регистъра по чл. 20 . (2) Когато решението на Комисията не може да бъде връчено по посочения в ал. 1 начин, то се смята за връчено с поставянето му на определено за целта място в сградата на Комисията. Това обстоятелство се удостоверява с протокол, съставен от длъжностни лица, определени със заповед на председателя на Комисията. Съдебно обжалване Чл. 96. (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Решенията на Комисията за прилагане на надзорни мерки, с изключение на мерките по чл. 89, ал. 2, т. 2 и 3 и чл. 93, ал. 1, т. 1 - 3 , подлежат на съдебно обжалване пред Административен съд София-град, относно тяхната законосъобразност. Прилагане на Административнопроцесуалния кодекс Чл. 97. Доколкото в тази глава не са предвидени особени правила, прилагат се съответните разпоредби на Административнопроцесуалния кодекс . Глава дванадесета. СЪТРУДНИЧЕСТВО И ОБМЕН НА ИНФОРМАЦИЯ С ЕВРОПЕЙСКИЯ СЪЮЗ И С КОМПЕТЕНТНИТЕ ОРГАНИ НА ДРУГИ ДЪРЖАВИ Раздел I. Сътрудничество и обмен на информация с Европейския съюз и с компетентните органи на други държави - членки на Европейския съюз Цел Чл. 98. Комисията си сътрудничи с органите на Европейския съюз и със съответните компетентни органи на другите държави - членки на Европейския съюз, с цел осъществяване на правомощията им в областта на публичния надзор над регистрираните одитори. Обмен на информация с Комитета на европейските органи за надзор на одита (КЕОНО) Чл. 99. Комисията е компетентният орган за сътрудничество и за получаване и предоставяне на информация на КЕОНО съгласно разпоредбите на Регламент (ЕС) № 537/2014 . Обмен на информация с компетентните органи за публичен надзор над регистрираните одитори в другите държави - членки на Европейския съюз, и в трети държави Чл. 100. (1) Комисията е компетентният орган за сътрудничество и за получаване и предоставяне на информация на компетентните органи за публичен надзор над регистрираните одитори в другите държави - членки на Европейския съюз, и в трети държави. (2) При постъпване на искане от компетентен орган на друга държава - членка на Европейския съюз, Комисията незабавно предприема необходимите действия за събиране на исканата информация. (3) Изискването за професионална тайна по чл. 82 не възпрепятства обмена на поверителна информация между Комисията и компетентните органи на другите държави - членки на Европейския съюз. (4) За получената по реда на тази глава информация от компетентен орган на друга държава - членка на Европейския съюз, се прилага изискването за професионална тайна по чл. 82 и тя може да се използва от Комисията и от нейната администрация само във връзка с упражняване на правомощията и по този закон. (5) (Изм. - ДВ, бр. 79 от 2024 г.) Когато Комисията има основателни съмнения, че на територията на друга държава - членка на Европейския съюз, се извършват действия в нарушение на изискванията на Директива 2006/43/ЕО , на Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети (OB, L 158/196 от 27 май 2014 г.), наричана по-нататък \" Директива 2014/56/ЕО \", или на Регламент (ЕС) № 537/2014 , тя предоставя подробна информация за това на компетентния орган на съответната държава членка. (6) Когато Комисията е уведомена от компетентния орган на друга държава - членка на Европейския съюз, за нарушение на изискванията на Директива 2006/43/ЕО , Директива 2014/56/ЕО или на Регламент (ЕС) № 537/2014 на територията на Република България, тя предприема необходимите мерки и уведомява компетентния орган на съответната държава членка за резултатите от тях. (7) (Изм. - ДВ, бр. 18 от 2020 г., в сила от 28.02.2020 г.) Комисията ежегодно предоставя на КЕОНО обобщена информация за приложените надзорни мерки и наложените административни наказания. (8) (Изм. - ДВ, бр. 18 от 2020 г., в сила от 28.02.2020 г.) Комисията незабавно информира КЕОНО за приложените надзорни мерки по чл. 89, ал. 2, т. 5 - 7 . Разследвания Чл. 101. (1) Комисията извършва разследване по искане на съответния компетентен орган на друга държава - членка на Европейския съюз. (2) В случаите по ал. 1 Комисията може да разреши представители на компетентния орган на държавата членка да участват като наблюдатели в разследването, когато е направено такова искане. (3) Комисията може да поиска да се извърши разследване от компетентен орган на друга държава - членка на Европейския съюз, на нейна територия, както и нейни членове да участват като наблюдатели в това разследване. Отказ от предоставяне на информация Чл. 102. (1) Комисията може да откаже да изпълни искане за информация по чл. 100 или извършване на разследване, или участие на наблюдатели по чл. 101 , когато: 1. извършването на разследване или предоставянето на информация може да засегне суверенитета, националната сигурност или обществения ред на Република България; 2. е образувано производство пред органите на съдебната власт в Република България по отношение на същите действия и срещу същите регистрирани одитори, във връзка с които е поискано съдействие; 3. е налице влязло в сила съдебно решение в Република България по отношение на същите действия и същите регистрирани одитори, във връзка с които е поискано съдействие. (2) В случаите по ал. 1 Комисията уведомява органа, поискал съдействието. Неприлагане на допълнителни изисквания Чл. 103. (1) В случай на финансов одит на консолидиран финансов отчет на местно дружество, на одитор или одиторско дружество, извършващо финансов одит на дъщерно дружество, установено в друга държава - членка на Европейския съюз, не се налагат допълнителни изисквания във връзка с финансовия одит относно регистрацията, контрола за гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (2) В случай на финансов одит на финансов отчет на предприятие със седалище в друга държава - членка на Европейския съюз, чиито ценни книжа се търгуват на български регулиран пазар, не се налагат допълнителни изисквания във връзка с финансовия одит относно регистрацията, контрола на гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и при извършването на ангажименти за сигурност по устойчивостта. Раздел II. Сътрудничество и обмен на информация с компетентни органи на трети държави Предоставяне на работни документи от Комисията Чл. 104. (1) Комисията може да разреши предоставянето на работни документи, свързани с извършването на финансов одит, или на други документи, държани от регистрираните одитори, на компетентните органи на трета държава, при условие че: 1. работните и другите документи са свързани с извършването на финансов одит на дружества, емитирали ценни книжа в тази трета държава, или когато дружествата са част от група, която изготвя консолидираните финансови отчети в тази трета държава; 2. предоставянето се осъществява чрез Комисията до компетентните органи на тази трета държава и по тяхно искане; 3. компетентните органи на третата държава отговарят на изисквания, обявени за адекватни от Европейската комисия в съответствие с процедурата, предвидена в чл. 48 от Директива 2006/43/ЕО ; 4. (изм. - ДВ, бр. 79 от 2024 г.) са налице действащи договорености въз основа на принципа за съпоставимост и равностойност на изискванията, договорени между Комисията и компетентните органи на третата държава; 5. (изм. - ДВ, бр. 17 от 2019 г.) предоставянето се осъществява при спазване изискванията за защита на личните данни. (2) Действащите договорености, посочени в ал. 1, т. 4, трябва да гарантират, че: 1. предоставянето на работни документи, свързани с извършването на финансов одит, или на други документи, държани от регистрираните одитори, се извършва въз основа на обосновано искане от компетентните органи на третата държава, което посочва целите на искането; 2. служителите или лицата, наети от компетентните органи на третата държава, както и другите лица, които получават предоставяните документи, са задължени да спазват изискването за професионална тайна; 3. компетентните органи на третата държава ще използват предоставените документи само за упражняване на своите функции по публичен надзор, инспекции за гарантиране на качеството и разследвания, които отговарят на условията на чл. 29 , 30 и 32 от Директива 2006/43/ЕО ; 4. искането на компетентните органи на третата държава може да бъде отказано, когато: а) предоставянето на документите може да засегне суверенитета, сигурността или обществения ред на Република България; б) е образувано производство пред органите на съдебната власт в Република България по отношение на същите действия и между същите страни, във връзка с които е поискано предоставяне на документите. (3) Комисията сътрудничи на Европейската комисия при извършване на оценката за адекватността по ал. 1, т. 3 и предприема необходимите действия за изпълнение на решенията на Европейската комисия. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и за предоставянето на работни документи, свързани с извършването на ангажименти за сигурност по устойчивостта. Пряко предоставяне на работни документи от регистрирани одитори Чл. 105. (Доп. - ДВ, бр. 79 от 2024 г.) Комисията може да не приложи чл. 104, ал. 1 и да разреши регистрираните одитори да предоставят работни документи, свързани с извършването на задължителен финансов одит, съответно на задължителен ангажимент за сигурност по устойчивостта, или други документи, държани от тях, пряко на компетентните органи на трета държава, при условие че: 1. е образувано разследване от компетентните органи в тази трета държава; 2. предоставянето не противоречи на изисквания, които регистрираните одитори са длъжни да спазват в съответствие с този закон; 3. са налице действащи договорености с компетентните органи на третата държава, които позволяват на Комисията реципрочен пряк достъп до работни документи, свързани с извършването на задължителен финансов одит, или до други документи на регистрирани одитори от тази трета държава; 4. запитващият компетентен орган на третата държава информира предварително Комисията за всяко искане за пряко предоставяне на документи, като посочва причините за това; 5. са спазени условията по чл. 104, ал. 2 . Уведомяване на Европейската комисия Чл. 106. Комисията уведомява Европейската комисия за действащите договорености по чл. 104, ал. 1, т. 4 и чл. 105, т. 3 . Част четвърта. ОДИТЕН КОМИТЕТ В ПРЕДПРИЯТИЯТА ОТ ОБЩЕСТВЕН ИНТЕРЕС Формиране на одитен комитет Чл. 107. (1) (Доп. - ДВ, бр. 18 от 2020 г., в сила от 28.02.2020 г.) Във всяко предприятие от обществен интерес се създава одитен комитет. Одитният комитет на предприятие по § 1, т. 22, букви \"г\" и \"е\" от допълнителните разпоредби на Закона за счетоводството може да изпълнява възложените му от закона функции и по отношение на управляваните от предприятието фондове. (2) (Доп. - ДВ, бр. 79 от 2024 г.) Членовете на одитния комитет се избират от общото събрание на акционерите или съдружниците по предложение на председателя на управителния съвет или на надзорния съвет или съвета на директорите или на управителя на предприятието или на акционерите, съответно съдружниците. За членове на одитния комитет могат да се избират и членове на надзорния орган на предприятието или членове на управителния орган, които не са изпълнителни членове на органите на управление. (3) (Изм. - ДВ, бр. 18 от 2020 г., в сила от 28.02.2020 г.) За членове на одитния комитет се избират лица, които притежават образователно-квалификационна степен \"бакалавър\", познания в областта, в която работи предприятието, като поне един от членовете трябва да има не по-малко от 5 години професионален стаж в областта на счетоводството или одита. (4) (Изм. и доп. - ДВ, бр. 18 от 2020 г., в сила от 28.02.2020 г.) Одитният комитет на предприятията от обществен интерес с изключение на тези, отговарящи на критериите по чл. 19, ал. 2 и 3 от Закона за счетоводството , се състои най-малко от трима членове, включително председателя. Мнозинството от членовете на одитния комитет са външни за и независими от предприятието от обществен интерес. Независим член на одитен комитет не може да е: 1. (изм. - ДВ, бр. 18 от 2020 г., в сила от 28.02.2020 г.) изпълнителен член на орган на управление или контрол или служител на предприятието; 2. лице, което е в трайни търговски отношения с предприятието; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол, прокурист или служител на лице по т. 2; 4. (изм. - ДВ, бр. 18 от 2020 г., в сила от 28.02.2020 г.) свързано лице с друг член на орган на управление или контрол или с член на одитния комитет на предприятието от обществен интерес. (5) Липсата на обстоятелствата по ал. 4 се установява с писмена декларация, подадена преди датата на избора до общото събрание от всяко номинирано лице за член на одитен комитет. Когато едно или повече от тези обстоятелства възникнат след избора, съответният член на одитния комитет незабавно уведомява писмено управителните и надзорните органи на предприятието и прекратява изпълняването на функциите си, като на негово място на следващото общо събрание се избира нов член. (6) Председателят на одитния комитет се избира от неговите членове. Председателят също трябва да отговаря на изискванията по ал. 4. (7) (Доп. - ДВ, бр. 79 от 2024 г.) Общото събрание на акционерите или съдружниците одобрява статут на одитния комитет, в който се определят неговите функции, права и отговорности по отношение на финансовия одит и ангажиментите за сигурност по устойчивостта, вътрешния контрол и вътрешния одит, както и взаимоотношенията му с органите за управление. (8) (Доп. - ДВ, бр. 79 от 2024 г.) С решение на общото събрание на акционерите или съдружниците могат да се създават одитни комитети и в други предприятия. Одитните комитети осъществяват дейността си в съответствие с този закон. Права и задължения на одитния комитет Чл. 108. (1) Одитният комитет: 1. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) информира органите на управление или контрол на предприятието за резултатите от задължителния одит и пояснява по какъв начин задължителният одит е допринесъл за достоверността на финансовото отчитане и когато е приложимо - отчитането на устойчивостта, както и ролята на одитния комитет в този процес; 2. (изм. - ДВ, бр. 79 от 2024 г.) наблюдава процеса на финансово отчитане и когато е приложимо - на отчитането на устойчивостта, и представя препоръки и предложения, за да се гарантира достоверност на изготвяните и издавани отчети; 3. (изм. и доп. - ДВ, бр. 79 от 2024 г.) наблюдава ефективността на вътрешната контролна система, на системата за управление на риска и на дейността по вътрешен одит в предприятието по отношение на финансовото отчитане и когато е приложимо - по отношение отчитането на устойчивостта; 4. (изм. и доп. - ДВ, бр. 79 от 2024 г.) наблюдава извършването на задължителния одит на годишните финансови отчети и когато е приложимо - на задължителния ангажимент за сигурност по устойчивостта, като взема предвид констатациите и заключенията на Комисията по прилагането на чл. 26, параграф 6 от Регламент (ЕС) № 537/2014 ; 5. проверява и наблюдава независимостта на регистрираните одитори в съответствие с изискванията на глави шеста и седма от закона, както и с чл. 6 от Регламент (ЕС) № 537/2014 , включително целесъобразността на предоставянето на услуги извън одита на одитираното предприятие по чл. 5 от същия регламент; 6. (изм. - ДВ, бр. 18 от 2020 г., в сила от 28.02.2020 г.) отговаря за процедурата за подбор на регистрирания одитор и препоръчва назначаването му с изключение на случаите, когато одитираното предприятие разполага с комисия за провеждане на процедура за подбор; когато предприятието разполага с комисия за провеждане на процедура за подбор, одитният комитет наблюдава нейната работа, като въз основа на резултатите от нея предлага на общото събрание на акционерите или съдружниците възлагане на одиторския ангажимент в съответствие с изискванията на чл. 16 от Регламент (ЕС) № 537/2014 ; 7. (изм. и доп. - ДВ, бр. 18 от 2020 г., в сила от 28.02.2020 г.) уведомява чрез своя председател Комисията, както и органите на управление или контрол на предприятието за всяко дадено одобрение по чл. 64, ал. 3 и чл. 66, ал. 3 в 7-дневен срок от датата на решението; 8. отчита дейността си пред органа по назначаване; 9. (изм. - ДВ, бр. 18 от 2020 г., в сила от 28.02.2020 г.) изготвя и чрез своя председател предоставя на Комисията в срок до 31 май годишен доклад за дейността си; докладът се изготвя по форма и със съдържание съгласно приета от Комисията наредба. (2) Управителният орган на предприятието осигурява достатъчни ресурси на одитния комитет за ефективно изпълнение на задълженията му. (3) (Изм. - ДВ, бр. 18 от 2020 г., в сила от 28.02.2020 г.) Членовете на органите на управление или контрол и служителите на предприятието са длъжни да оказват съдействие на одитния комитет при изпълнение на дейността му, включително да предоставят в разумни срокове поисканата от него информация. Наблюдение, оценка и мерки на Комисията по отношение дейността на одитните комитети Чл. 109. (1) (Доп. - ДВ, бр. 79 от 2024 г.) Комисията извършва редовно наблюдение на качеството, развитието и конкуренцията на пазара на предоставяне на услуги във връзка със задължителния одит на предприятията от обществен интерес съгласно изискванията на чл. 27 от Регламент (ЕС) № 537/2014, включително на дейността на одитните комитети. (2) (Нова - ДВ, бр. 18 от 2020 г., в сила от 28.02.2020 г.) Комисията организира създаването и поддържа Регистър на одитните комитети в предприятията от обществен интерес за целите на публичния надзор съгласно чл. 12, ал. 3 . (3) (Нова - ДВ, бр. 18 от 2020 г., в сила от 28.02.2020 г.) Регистърът по ал. 2 съдържа следната информация: 1. наименование на предприятието; 2. единен идентификационен код на предприятието; 3. имената на председателя и на членовете на одитния комитет; 4. (изм. - ДВ, бр. 79 от 2024 г.) телефон и електронен адрес за кореспонденция с одитния комитет. (4) (Нова - ДВ, бр. 18 от 2020 г., в сила от 28.02.2020 г.) Председателят на одитния комитет уведомява писмено Комисията в 14-дневен срок от настъпването или промяната в обстоятелство, подлежащо на вписване в регистъра по ал. 2. (5) (Нова - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра по ал. 2 се определят с наредба, приета от Комисията. (6) (Предишна ал. 2, изм. - ДВ, бр. 18 от 2020 г., в сила от 28.02.2020 г.) Комисията разработва, разпространява и актуализира методически насоки в областта на дейността на одитните комитети в предприятията от обществен интерес в съответствие с изискванията на този закон, приложимите актове на Европейския съюз и добрите практики. Комисията може да дава препоръки за подобряване дейността на одитните комитети в предприятията от обществен интерес. Част пета. АДМИНИСТРАТИВНОНАКАЗАТЕЛНИ РАЗПОРЕДБИ Административни нарушения и наказания Чл. 110. (1) (Изм. - ДВ, бр. 18 от 2020 г., в сила от 28.02.2020 г.) На регистриран одитор се налага глоба или имуществена санкция в размер до 10 на сто от общия обем на нетните приходи от продажби за предходната финансова година спрямо датата на установяване на нарушението, но не по-малко от 2000 лв., когато бъде установено, че: 1. е издал одиторски доклад с одиторско мнение или отказ от издаване на мнение, което не съответства на доказателствата, събрани при извършване на финансовия одит; 2. (изм. - ДВ, бр. 79 от 2024 г.) не е спазил изискванията на приложимите професионални стандарти, което е повлияло отрицателно върху резултатите от работата му и върху издаденото от него одиторско мнение; 3. не е спазил изискванията за независимост и липса на конфликт на интереси; 4. не е спазил изискванията за опазване на професионалната тайна по чл. 11 ; 5. не е изпълнил задължението за предоставяне на заместващия регистриран одитор на информацията съгласно чл. 31, ал. 1, т. 4 и/или ал. 2, т. 2 ; 6. не е спазил изискванията за съхраняване на одиторската документация по чл. 31, ал. 1, т. 10 ; 7. (изм. - ДВ, бр. 79 от 2024 г.) не е изпълнил задълженията по чл. 56, ал. 5, 6 или 7 за създаване и поддържане на досиета или същите са непълни; 8. не е изпълнил задължението за докладване на компетентен орган, осъществяващ надзор над предприятие от обществен интерес, както и на Комисията, или е предоставил непълна или невярна информация по чл. 61 ; 9. не е изпълнил задължението да публикува годишен доклад за прозрачност или публикуваният доклад съдържа непълна или невярна информация съгласно изискванията на чл. 62 ; 10. не е спазил ограниченията или забраните по чл. 64 ; 11. не е спазил изискванията за максимална продължителност по чл. 65 ; 12. не е спазил изискванията за възнагражденията по чл. 66 ; 13. откаже или не съдейства при извършването на инспекция и разследване или възпрепятства по друг начин функциите на Комисията или на ИДЕС; 14. не е издал одиторски доклад за задължителен финансов одит в предприятие от обществен интерес по негова вина, ако не са налице основателни причини по чл. 49, ал. 2 , или при отказ да продължи изпълнението на договора за одит, както и при неиздаване на одиторски доклад в определения срок, който поради датата на неговото по-късно издаване не може да изпълни целта, с която е бил възложен одитът; 15. не е предоставил на Комисията изискваната по този закон информация или я е предоставил по-късно от един месец след определения срок, или е предоставил непълна или невярна информация; 16. (изм. - ДВ, бр. 18 от 2020 г., в сила от 28.02.2020 г.) не е изпълнил предписанията по чл. 89, ал. 2, т. 2 ; 17. не е извършил преглед за контрол на качеството в съответствие с изискванията на чл. 8 от Регламент (ЕС) № 537/2014 ; 18. е извършил преглед за контрол на качеството по реда на чл. 8 от Регламент (ЕС) № 537/2014 и е издаден одиторски доклад с одиторско мнение или отказ от издаване на мнение, което не съответства на доказателствата, събрани при извършването на задължителния финансов одит, и това не е отразено адекватно от извършващия прегледа преди издаване на одиторския доклад; 19. не е представил в срока по чл. 11 от Регламент (ЕС) № 537/2014 допълнителен доклад за одитния комитет или е предаден такъв доклад с невярно или с непълно съдържание. (2) (Изм. - ДВ, бр. 18 от 2020 г., в сила от 28.02.2020 г.) Регистриран одитор се наказва с глоба в размер от 500 до 3000 лв. - за физически лица, или с имуществена санкция в размер от 500 до 5000 лв. - за юридически лица и еднолични търговци, когато бъде установено, че: 1. (изм. - ДВ, бр. 79 от 2024 г.) не са спазени други изисквания на приложимите професионални стандарти, непосочени в ал. 1; 2. е предоставена на Комисията изискваната от този закон информация до един месец след определения срок; 3. не са спазени други изисквания на този закон или актове на Комисията по прилагането му. (3) Когато нарушенията по ал. 1 или 2 са извършени от регистриран одитор, който извършва задължителен финансов одит и свързани с одита услуги от името на одиторското дружество, наказание се налага както на регистрирания одитор - физическо лице, така и на одиторското дружество, от чието име е извършен одитът. (4) Когато исканите по чл. 77, ал. 1, т. 9 и чл. 88, ал. 1 документи и информация не бъдат предоставени или са предоставени след определения срок, или ако са неверни или непълни, на съответното лице, различно от регистриран одитор, се налага глоба или имуществена санкция в размер от 500 до 2000 лв. (5) (Изм. - ДВ, бр. 18 от 2020 г., в сила от 28.02.2020 г.) Председател на управителен съвет или на надзорен съвет или председател на съвета на директорите или управител на предприятие от обществен интерес, който не изпълни задължението си по чл. 107, ал. 2 , се наказва с глоба в размер от 500 до 3000 лв. (6) На предприятие от обществен интерес, което не изпълни задължението си по чл. 107, ал. 1 , се налага имуществена санкция в размер от 2000 до 20 000 лв. (7) На предприятие от обществен интерес, което не изпълни задължението си по чл. 107, ал. 7 , се налага имуществена санкция в размер от 2000 до 20 000 лв. (8) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 108, ал. 1, т. 7 и 9 , се наказва с глоба в размер от 500 до 3000 лв. (9) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 109, ал. 4 , се наказва с глоба в размер от 200 до 2000 лв. (10) (Нова - ДВ, бр. 79 от 2024 г.) На регистриран одитор, който извърши финансов одит по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага глоба или имуществена санкция в размер на 10 на сто от общия обем на нетните приходи от продажби за предходната финансова година спрямо датата на влизане в сила на съответната мярка, но не по-малко от 5000 лв. (11) (Предишна ал. 8 - ДВ, бр. 18 от 2020 г., в сила от 28.02.2020 г., предишна ал. 10 - ДВ, бр. 79 от 2024 г.) При повторно нарушение се налага глоба или имуществена санкция в двоен размер. (12) (Предишна ал. 9 - ДВ, бр. 18 от 2020 г., в сила от 28.02.2020 г., предишна ал. 11 - ДВ, бр. 79 от 2024 г.) Актовете за установяване на нарушенията се съставят от инспекторите на Комисията и от оправомощени от председателя и контрольори от ИДЕС, на които е възложено извършването на инспекцията или разследването. (13) (Предишна ал. 10 - ДВ, бр. 18 от 2020 г., в сила от 28.02.2020 г., предишна ал. 12 - ДВ, бр. 79 от 2024 г.) Наказателните постановления се издават от председателя на Комисията. (14) (Предишна ал. 11 - ДВ, бр. 18 от 2020 г., в сила от 28.02.2020 г., предишна ал. 13 - ДВ, бр. 79 от 2024 г.) Съставянето на актовете, издаването, обжалването и изпълнението на наказателните постановления се извършват по реда на Закона за административните нарушения и наказания . (15) (Нова - ДВ, бр. 79 от 2024 г.) Разпоредбите на ал. 1 - 4 и 10 - 14 се прилагат съответно и за регистрираните одитори по устойчивостта във връзка с извършени ангажименти за сигурност по устойчивостта. Споразумение за прекратяване на административнонаказателното производство Чл. 110а. (Нов - ДВ, бр. 18 от 2020 г., в сила от 28.02.2020 г.) До издаване на наказателно постановление, но не по-късно от 30 дни от предявяване на акта за установяване на административно нарушение, между административнонаказващия орган и нарушителя може да бъде постигнато споразумение за прекратяване на административнонаказателното производство за нарушения по чл. 110, ал. 1 и 2 , освен в случаите на повторност или когато деянието съставлява престъпление. Сключване на споразумение за прекратяване на административнонаказателното производство Чл. 110б. (Нов - ДВ, бр. 18 от 2020 г., в сила от 28.02.2020 г.) (1) Споразумението се изготвя в писмена форма и отразява съгласието на административнонаказващия орган и нарушителя по следните въпроси: 1. има ли извършено деяние, извършено ли е то от нарушителя и извършено ли е виновно, съставлява ли деянието административно нарушение; 2. какъв да бъде размерът на наказанието. (2) Със споразумението не може да се определя размер на глобата или на имуществената санкция, по-нисък от 70 на сто от минималния размер, предвиден за конкретното административно нарушение. (3) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение. (4) В 14-дневен срок от подписване на споразумението за прекратяване на административнонаказателното производство Комисията приема решение, с което одобрява или отказва да одобри споразумението. Решението, с което се одобрява споразумение за прекратяване на административнонаказателното производство, се изпраща на съответния прокурор в 7-дневен срок от неговото издаване. (5) Споразумението се одобрява, ако са спазени изискванията на закона. (6) Решението по ал. 4, с което се одобрява споразумение за прекратяване на административнонаказателното производство, подлежи на протест от прокурора по отношение на неговата законосъобразност пред съда по реда на Административнопроцесуалния кодекс , като протестът не спира изпълнението на решението. Извън случая по предходното изречение решението по ал. 4 не подлежи на обжалване или протест. (7) Сроковете за издаване на наказателно постановление спират да текат от момента на образуване на съдебно производство по протест на прокурора до неговото приключване. (8) В случаите, когато споразумението за прекратяване на административнонаказателното производство не бъде одобрено или решението, с което е одобрено, бъде отменено от съда, административнонаказващият орган издава наказателно постановление по общия ред. Влизане в сила на споразумението за прекратяване на административнонаказателното производство Чл. 110в. (Нов - ДВ, бр. 18 от 2020 г., в сила от 28.02.2020 г.) (1) Споразумението за прекратяване на административнонаказателното производство влиза в сила, ако в 7-дневен срок от уведомяването на нарушителя за одобряването му определената глоба и/или имуществена санкция са платени. (2) В случай на неплащане в срока по ал. 1 на глобата и/или на имуществената санкция производството продължава с издаване на наказателно постановление по общия ред. Публикуване на информация за наложените административни наказания и предприетите административни мерки Чл. 111. (1) Комисията публикува на интернет страницата си всички наложени и влезли в сила административни наказания и надзорни мерки, като се посочва информация за вида и естеството на нарушението и за самоличността на физическото или юридическото лице, по отношение на което същите са наложени. (2) Комисията публикува информацията по ал. 1 на анонимна основа, когато: 1. санкцията е наложена на физическо лице и след предварителна оценка на пропорционалността на публикуването на лични данни се установи, че това публикуване е непропорционално; 2. публикуването би застрашило стабилността на финансовите пазари или текущо разследване; 3. публикуването би причинило непропорционални вреди на засегнатите институции или лица; 4. (нова - ДВ, бр. 18 от 2020 г., в сила от 28.02.2020 г.) е сключено споразумение за прекратяване на административнонаказателно производство по реда на чл. 110а - 110в . Допълнителни разпоредби § 1. По смисъла на този закон: 1. \" Дейност, аналогична на финансов одит \" е дейността като инспектор в Комисията за публичен надзор над регистрираните одитори. 2. \" Добра репутация \" е налице, когато регистрираният одитор - физическо лице, или съдружниците, членовете на управителните или контролните органи на одиторско дружество не са осъждани за умишлено престъпление от общ характер и не са лишени от право да упражняват одиторска професия или дейност или други подобни професии или дейности в областта на финансите и счетоводството. 3. (доп. - ДВ, бр. 79 от 2024 г.) \" Държава членка по произход \" е друга държава - членка на Европейския съюз, която е дала разрешение на регистриран одитор или одиторско дружество да извършва финансов одит или ангажименти за сигурност по устойчивостта в тази държава съгласно националното и законодателство в съответствие с изискванията на чл. 3, параграф 1 от Директива 2006/43/ЕС . 4. (доп. - ДВ, бр. 79 от 2024 г.) \" Експерт \" е физическо лице със специфични познания за финансовите пазари, счетоводството, финансовото отчитане, отчитането на устойчивостта, одитиране или други области, свързани с проверките и практиката на извършваните одити по този закон. 5. \" Заинтересовано лице \" е лице, което притежава правен интерес от дейността на регистриран одитор, Комисията или ИДЕС. 5а. (нова - ДВ, бр. 79 от 2024 г.) \" Изразяване на сигурност по устойчивостта \" е изпълнение на процедурите при ангажимент за сигурност по устойчивостта, в резултат от които регистрираният одитор по устойчивостта формира одиторско мнение, съответно одиторско заключение, изразено в съответствие с чл. 34, параграф 1, ал. 2, буква \"а а\" и чл. 34, параграф 2 от Директива 2013/34/ЕС и приложимите професионални стандарти. 6. (изм. - ДВ, бр. 79 от 2024 г.) \" Инспектор \" е лице, което е в служебни или в извънтрудови правоотношения с Комисията, има подходящо професионално образование и съответстващ опит в областта на финансовия одит, изразяването на сигурност по устойчивостта, финансовото отчитане и отчитането по устойчивостта, не упражнява дейност, свързана с финансовия одит и изразяването на сигурност по устойчивостта, и е преминало обучение за контрол на качеството на дейността на регистрираните одитори. 7. (доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) \" Инспекция \" е съвкупност от процедури за преглед на работата на регистрираните одитори с цел да се гарантира качеството на дейността им и включва оценка за спазването на приложимите професионални стандарти и на изискванията за независимост, на количеството и качеството на изразходваните ресурси, на полученото одиторско възнаграждение и на системата за управление на качеството. Инспекциите могат да са планови и извънпланови, както и пълни и тематични. Пълните инспекции са с обхват съгласно чл. 85, ал. 1, т. 1 - 5 . Тематичните инспекции са с ограничен обхват спрямо изискванията по чл. 85, ал. 1, т. 1 - 5 , като обхватът се определя с решение на Комисията. 8. (доп. - ДВ, бр. 79 от 2024 г.) \" Комисия за подбор \" е комисия, в която акционерите или съдружниците имат съществено влияние и на която е възложено да направи препоръка относно избора на регистриран одитор. 9. (доп. - ДВ, бр. 79 от 2024 г.) \" Компетентен орган на трета държава \" е органът, който отговаря за публичния надзор или за одобряването и регистрацията на лицата, извършващи одит на годишните финансови отчети и изразяващи сигурност по устойчивостта в държави, които не са членки на Европейския съюз. 10. \" Компетентен орган \" е органът или органите, определени със закон, на които са възложени регулирането и/или надзорът над дейността на регистрираните одитори или конкретни функции от регулирането или надзора. Позоваването на \"компетентен орган\" в конкретен член означава позоваване на органа, отговарящ за функциите, посочени в същия член. 11. (доп. - ДВ, бр. 79 от 2024 г.) \" Контрольор \" е лице - член или служител на ИДЕС, преминало обучение за контрол на качеството на дейността на регистрираните одитори и утвърдено от съвета за контрол по качеството на одиторските услуги при ИДЕС. 12. (доп. - ДВ, бр. 79 от 2024 г.) \" Лице, което не упражнява дейност, свързана с финансовия одит и с изразяването на сигурност по устойчивостта \" е всяко физическо лице, което по време на участието си в публичния надзор и през тригодишния период, непосредствено предхождащ това му участие, не е извършвало финансов одит и/или ангажименти за сигурност по устойчивостта по смисъла на този закон, не е притежавало дялове, акции или други ценни книжа, емитирани от одиторско предприятие, не е било член на управителен или контролен орган на одиторско дружество и не е било наето от одиторско дружество или свързано по друг начин с него такова дружество. 13. \" Нетни приходи от продажби \" са общите суми от продажби, получени от дейността на регистрирания одитор, намалени с търговските отстъпки, данъка върху добавената стойност и други данъци, пряко свързани с приходите. Когато регистрираният одитор упражнява одиторска дейност пряко, нетните приходи от продажби за целите на закона обхващат общите суми от продажби, получени от физическото лице пряко, от дейността на търговското дружество, чрез което предоставя одиторски услуги, както и от участието му в гражданско дружество по Закона за задълженията и договорите , когато е приложимо. 14. (изм. - ДВ, бр. 79 от 2024 г.) \" Области, свързани с финансовия одит и с изразяването на сигурност по устойчивостта \" са вътрешният одит, външният одит в публичния сектор, независимият финансов одит, отчитането на устойчивостта, ангажименти за изразяване на сигурност по устойчивостта, финансовото отчитане и счетоводството. 14а. (нова - ДВ, бр. 18 от 2020 г., в сила от 28.02.2020 г.) \" Одитен комитет \" е специализиран, наблюдаващ, консултативен орган с правомощията по чл. 108, ал. 1 . 14б. (нова - ДВ, бр. 79 от 2024 г.) \" Ограничена степен на сигурност \" е такава степен на сигурност, при която одиторският риск е намален до приемливо ниво при конкретните обстоятелства на ангажимента, но е по-висок от този при ангажимент за изразяване на разумна степен на сигурност. Видът, времето на изпълнение и обемът на процедурите при ангажименти с ограничена степен на сигурност са по-ограничени спрямо тези при ангажименти за разумна степен на сигурност. Тя се изразява като негативно одиторско заключение в одиторския доклад като уверение, че не са установени въпроси, факти и обстоятелства, които да пораждат съмнение в регистрирания одитор, че информацията - обект на одит или друг ангажимент за сигурност, не съдържа съществени неправилни отчитания. 15. (доп. - ДВ, бр. 79 от 2024 г.) \" Одитор на група \" е регистриран одитор, който извършва финансов одит на консолидирани финансови отчети на предприятие или когато е приложимо - извършва ангажименти за сигурност на консолидиран отчет за устойчивостта. 16. (изм. - ДВ, бр. 79 от 2024 г.) \" Одитор от трета държава \" е физическо лице, което притежава правоспособност за извършването на финансов одит на годишни финансови отчети или когато е приложимо - за извършването на ангажименти за сигурност по устойчивостта, на предприятие, учредено в трета държава, и което е различно от лице, регистрирано в държава - членка на Европейския съюз. 17. \" Одиторска мрежа \" е обединение, към което принадлежи регистриран одитор или одиторското дружество и което има за цел сътрудничество, подялба на приходи или разходи, или съсобственост на акции, контрол или управление, общи политики и процедури за контрол на качеството, обща бизнес стратегия, използване на обща фирма или на значителна част от професионалните ресурси. 18. (доп. - ДВ, бр. 79 от 2024 г.) \" Одиторска професия \" е професията на регистрираните одитори по предоставянето на услуги по финансов одит, изразяване на сигурност по устойчивостта, свързани с одита услуги или аналогични на тях, пряко или чрез одиторско дружество. 19. (доп. - ДВ, бр. 79 от 2024 г.) \" Одиторски ангажимент \" е ангажимент за финансов одит или ангажимент за сигурност по устойчивостта. 19а. (нова - ДВ, бр. 79 от 2024 г.) \" Одиторско дружество \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на отчети за устойчивостта, и което е вписано в регистъра по чл. 20 . 20. (доп. - ДВ, бр. 79 от 2024 г.) \" Одиторско дружество от трета държава \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на предприятие, учредено в трета държава, и което е различно от предприятието, регистрирано като одиторско дружество в държава - членка на Европейския съюз. 21. \" Опит в областта на финансовия одит \" е опитът в областта на счетоводството, финансовото отчитане и одита. 21а. (нова - ДВ, бр. 79 от 2024 г.) \" Опит в областта на изразяването на сигурност по устойчивостта \" е опитът в областта на извършването на ангажименти за сигурност по устойчивостта, отчитането на устойчивостта или други услуги, свързани с отчитането на корпоративното устойчиво развитие. 22. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) \" Основен предмет на дейност \" е дейността на търговското дружество, когато общата стойност на нетните приходи от продажби от тази дейност е повече от 50 на сто от общата стойност на нетните приходи от продажби за отчетния период. В сумата на нетните приходи от продажби от финансов одит и от ангажименти за сигурност по устойчивостта се включват и приходите от изпълнение на ангажименти, различни от финансов одит или от ангажименти за сигурност по устойчивостта, които по закон се изискват от регистриран одитор, както и приходите от изпълнение на одиторски услуги към компоненти за целите на финансов одит и ангажименти за сигурност по устойчивостта на група. 23. \" Отговорен одитор \" е одитор: а) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит, или когато е приложимо - за извършването на ангажимента за сигурност по устойчивостта, от името на одиторското дружество, или б) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит на финансовите отчети или когато е приложимо - за извършването на ангажимента за сигурност по устойчивостта, на групата, и одитор, определен като ръководещ и основно отговорен за извършването на одита на финансовите отчети или когато е приложимо - за извършването на ангажимента за сигурност по устойчивостта, на основните дъщерни компании, в случаи на одит на група, или в) (доп. - ДВ, бр. 79 от 2024 г.) който подписва одиторския доклад за финансов одит или когато е приложимо - по ангажимента за сигурност по устойчивостта. 23а. (нова - ДВ, бр. 79 от 2024 г.) \" Отчет за устойчивостта \" е отчетът относно устойчивото развитие по смисъла на чл. 2, т. 18 от Директива 2013/34/ЕС и Закона за счетоводството . 24. \" Предприятие \" е понятие по смисъла на чл. 2 от Закона за счетоводството . 25. (изм. и доп. - ДВ, бр. 79 от 2024 г.) \" Повторно \" е нарушението, извършено в едногодишен срок от издаването на влязло в сила наказателното постановление или сключено споразумение по реда на чл. 110а , съответно от издаването на влязло в сила решение за налагане на дисциплинарна мярка, с което на нарушителя е наложено наказание, съответно наложена дисциплинарна мярка, за същото по вид нарушение. 26. \" Предприятие от обществен интерес \" е понятие по смисъла на § 1, т. 22 от допълнителните разпоредби на Закона за счетоводството . 26а. (нова - ДВ, бр. 79 от 2024 г.) \" Признати форми на обучение \" са формите на обучение, определени съгласно правилата по чл. 71, ал. 3, т. 4 . 27. \" Приложима рамка за финансово отчитане \" е възприетата от предприятието рамка за финансово отчитане при изготвяне на финансовия отчет, която е подходяща от гледна точка на естеството на предприятието и целта на финансовия отчет или която се изисква от закон или от друг нормативен акт. Приложимата рамка за финансово отчитане определя формата и съдържанието на финансовия отчет. 28. (изм. - ДВ, бр. 79 от 2024 г.) \" Приложима рамка за отчитане по устойчивостта \" е възприетата от предприятието отчетна рамка по устойчивостта, която е подходяща от гледна точка на естеството на предприятието и целта на отчета за устойчивостта или която се изисква от закон или от друг нормативен акт. Приложимата рамка за отчитане по устойчивостта определя формата и съдържанието на отчета за устойчивостта. 28а. (нова - ДВ, бр. 79 от 2024 г.) \" Принцип за съпоставимост и равностойност на изискванията \" е изискване за наличието на съпоставимост и равностойност на изискванията, прилагани едновременно от Комисията и компетентните органи на третите държави при вписването на регистрирани одитори и при предоставянето на работни документи, в съответствие с чл. 44, параграф 1 от Директива 2006/43/ЕО . 29. (отм. - ДВ, бр. 18 от 2020 г., в сила от 28.02.2020 г.) 29а. (нова - ДВ, бр. 79 от 2024 г.) \" Проверка \" по смисъла на чл. 38, ал. 6 е съвкупност от процедури за преглед на качеството на професионалната дейност на членовете на ИДЕС, както и извършването на инспекции в изпълнение на делегирана по чл. 85, ал. 3 функция. 30. \" Професионален скептицизъм \" е такова поведение, при което се поставя под въпрос и се отделя повишено внимание на условия, които може да са показателни за евентуални неточности, дължащи се на грешка или измама, както и критична оценка на одитните данни. 31. \" Професионална дейност на член на ИДЕС \" е дейността по предоставянето на услуги, изискващи счетоводни или свързани с тях умения, извършвани от членовете на ИДЕС, включващи ангажименти за финансов одит, за преглед на финансова информация и за изразяване на сигурност, различни от одит или преглед, по договорени процедури и за компилация. 32. (доп. - ДВ, бр. 79 от 2024 г.) \" Професионална дейност на регистрирания одитор \" е дейността по задължителен финансов одит, задължителен ангажимент за изразяване на сигурност по устойчивостта и свързани с одита услуги. 33. (изм. и доп. - ДВ, бр. 79 от 2024 г.) \" Професионална преценка \" е компетентно, адекватно и съответно на обстоятелствата прилагане на полученото практическо обучение, знанията и опита на регистрирания одитор в съответствие с професионалните стандарти, етичните изисквания и приложимата отчетна рамка при вземането на решения при извършването на финансов одит или ангажимент за изразяване на сигурност по устойчивостта. 34. (изм. и доп. - ДВ, бр. 79 от 2024 г.) \" Разследване \" е изпълнението на съвкупност от процедури за преглед на работата на регистрираните одитори с цел разкриване и оценяване на неправилно изпълнение на ангажименти за задължителен финансов одит, на задължителни ангажименти за сигурност по устойчивостта и свързани с одита услуги спрямо изискванията на приложимите професионални стандарти и на законовите разпоредби. 35. (изм. - ДВ, бр. 79 от 2024 г.) \" Разумна степен на сигурност \" е висока, но не абсолютна, степен на сигурност, при която одиторският риск е намален до приемливо ниско ниво при конкретните обстоятелства на ангажимента. Видът, времето на изпълнение и обемът на процедурите при ангажименти с разумна степен на сигурност са по-разширени спрямо тези при ангажименти за ограничена степен на сигурност. Тя се изразява като позитивно одиторско мнение в одиторския доклад като уверение, че информацията - обект на одит или друг ангажимент за сигурност, не съдържа съществени неправилни отчитания. 36. (доп. - ДВ, бр. 79 от 2024 г.) \" Регистриран одитор \" е физическо лице или одиторско дружество, вписано в регистъра по чл. 20 , което има право да подписва одиторски доклади с одиторско мнение върху финансови отчети и/или одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 37. (доп. - ДВ, бр. 79 от 2024 г.) \" Регистриран одитор от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с мнение върху годишните финансови отчети на предприятия, както и когато е приложимо - с одиторско мнение, съответно одиторско заключение, относно информацията в отчета по устойчивостта към доклада за дейността. 37а. (нова - ДВ, бр. 18 от 2020 г., в сила от 28.02.2020 г.) \" Регистриран одитор, който е свързан по друг начин с регистрирания одитор - физическо лице, или с одиторското дружество \" съгласно чл. 21, ал. 2, т. 4 и ал. 3, т. 10 е лице, отговарящо на критериите по член 3, параграф 1, точка 26 от Регламент (ЕС) № 596/2014 на Европейския парламент и на Съвета от 16 април 2014 г. относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията (ОВ, L 173/1 от 12 юни 2014 г.). 37б. (нова - ДВ, бр. 79 от 2024 г.) \" Регистриран одитор по устойчивостта \" е регистриран одитор, вписан в регистъра по чл. 20 , който има право да подписва одиторски доклади с одиторско мнение, съответно одиторско заключение, относно информацията в отчета за устойчивостта към доклада за дейността. 37в. (нова - ДВ, бр. 79 от 2024 г.) \" Регистриран одитор по устойчивостта от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 38. \" Ръководство \" са лицата, управляващи и представляващи одитираното предприятие. 39. \" Ръководна длъжност \" е длъжност, включваща изпълнение на функции по ръководство и контрол на структурни звена, които имат пряко отношение към осъществяване на основния предмет на дейност на предприятието. 40. \" Свързани с одита услуги \" са: а) одити на финансови отчети, изготвени в съответствие с рамки със специално предназначение за регулаторни или надзорни цели, на предприятия от обществен интерес; б) (доп. - ДВ, бр. 79 от 2024 г.) ангажименти за изразяване на сигурност, извършвани по силата на закон или предназначени за широк кръг потребители и различни от одити или прегледи на историческа финансова информация, на предприятия от обществен интерес; в) ангажименти за изразяване на сигурност относно отчети за парникови газове. 41. \" Свързани лица \" е понятие по смисъла на § 1, т. 3 от допълнителните разпоредби на Данъчно-осигурителния процесуален кодекс . 42. (изм. - ДВ, бр. 25 от 2022 г., в сила от 29.03.2022 г.) \" Тесни връзки \" е понятие по смисъла на член 4, параграф 1, точка 38 от Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и за изменение на Регламент (ЕС) № 648/2012 (ОВ, L 176/1 от 27 юни 2013 г.). 43. \" Условно възнаграждение \" - условни са възнагражденията за одиторски ангажименти, изчислени върху предварително определена основа, свързана с резултата от дадена сделка или от извършената работа. Възнагражденията не се смятат за условни, когато са определени от съд или от компетентен орган. 44. (изм. - ДВ, бр. 15 от 2018 г., в сила от 16.02.2018 г.) \" Финансови инструменти \" е понятие съгласно чл. 4 от Закона за пазарите на финансови инструменти . 45. (доп. - ДВ, бр. 79 от 2024 г.) \" Широк кръг потребители \" са неограничен брой лица, различни от ръководството на одитираното предприятие и/или от посочените в договора за съответната услуга конкретни потребители на финансовата информация, както и когато е приложимо - на информация, изготвена за целите на отчитането на устойчивостта. § 2. (1) Този закон въвежда изискванията на: 1. Директива 2006/43/ЕС на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета; 2. Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети; 3. член 35 от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (OB, L 182/19 от 29 юни 2013 г.); 4. (нова - ДВ, бр. 79 от 2024 г.) Директива (ЕС) 2022/2464 на Европейския парламент и на Съвета от 14 декември 2022 г. за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта. (2) Този закон предвижда мерки по прилагане на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията. Преходни и Заключителни разпоредби § 3. Този закон отменя Закона за независимия финансов одит (обн., ДВ, бр. 101 от 2001 г.; изм., бр. 91 от 2002 г., бр. 96 от 2004 г., бр. 77 и 105 от 2005 г., бр. 30, 33, 62 и 105 от 2006 г., бр. 67 от 2008 г., бр. 95 от 2009 г., бр. 54 от 2010 г., бр. 99 от 2011 г., бр. 38, 60 и 102 от 2012 г., бр. 15 от 2013 г. и бр. 61 и 95 от 2015 г.). § 4. Председателят и членовете на Комисията за публичен надзор на регистрираните одитори продължават да изпълняват своите правомощия до изтичане на мандата, за който са избрани. § 5. За извършването на одити на финансови отчети на предприятия от обществен интерес и на одити на финансови отчети по Кодекса за застраховането , Кодекса за социално осигуряване и Закона за кредитните институции за отчетни периоди, завършващи на 31 декември 2016 г., се прилага отмененият Закон за независимия финансов одит . § 6. (1) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 20 и повече последователни години, не може да приеме или продължи ангажимент за задължителен финансов одит с този одитор, считано от 17 юни 2020 г. (2) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 11 и повече последователни години, но по-малко от 20 последователни години, не може да приеме или продължи ангажимент за задължителен финансов одит с този одитор, считано от 17 юни 2023 г. (3) Предприятие от обществен интерес, което до 17 юни 2016 г. включително е приело ангажимент за задължителен финансов одит с регистриран одитор, който до 16 юни 2014 г. включително е предоставял на същото предприятие услуги за задължителен финансов одит в продължение на по-малко от 11 последователни години, може да приема и продължава ангажименти за задължителен финансов одит с този одитор до достигане на максималната продължителност по чл. 65 . § 7. (1) В 6-месечен срок от влизането в сила на закона Комисията за публичен надзор на регистрираните одитори и Институтът на дипломираните експерт-счетоводители привеждат дейността си в съответствие с него. (2) В тримесечен срок от влизането в сила на закона Институтът на дипломираните експерт-счетоводители привежда в съответствие с него професионалните печати на регистрираните одитори. § 8. В 6-месечен срок от влизането в сила на закона: 1. предприятията от обществен интерес създават одитен комитет и приемат правила за дейността му в съответствие с чл. 107, ал. 7 ; 2. Агенцията по вписванията привежда дейността си в съответствие с него. § 9. Актовете на Комисията за публичен надзор на регистрираните одитори и на Института на дипломираните експерт-счетоводители, издадени до влизането в сила на закона, се прилагат, доколкото не му противоречат. § 10. Незавършените административнонаказателни производства, инспекции и разследвания до влизането в сила на закона се довършват по реда на отменения Закон за независимия финансов одит . § 11. В Кодекса за застраховането (обн., ДВ, бр. 102 от 2015 г.; доп., бр. 62 от 2016 г.) се правят следните изменения и допълнения: 1. В чл. 101 : а) алинея 1 се изменя така: \"(1) Годишните финансови отчети на застраховател, съответно презастраховател, застрахователен холдинг и финансов холдинг със смесена дейност със седалище в Република България, техните консолидирани финансови отчети, когато е приложимо, както и годишни справки, доклади и приложения по чл. 126, ал. 1 се проверяват и заверяват съвместно от две одиторски дружества, които са регистрирани одитори съгласно Закона за независимия финансов одит. Когато застрахователят е без право на достъп до единния пазар по чл. 16, проверката и заверката се извършват от едно одиторско дружество.\"; б) алинея 3 се изменя така: \"(3) Не може да бъде одитор по ал. 1 одиторско дружество, при което на регистрираните одитори, които ще извършат заверката от негово име, е отнемана правоспособност като одитор в Република България или в друга държава членка или не отговаря на критериите по чл. 101а, ал. 3.\"; в) алинея 4 се отменя. 2. Създава се чл. 101а : \"Утвърждаване на одитори Чл. 101а. (1) Застрахователите, презастрахователите, застрахователните холдинги и финансовите холдинги със смесена дейност със седалище в Република България избират одиторите по чл. 101, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от комисията, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" 3. В чл. 103 навсякъде думите \"одиторско предприятие\" се заменят с \"одиторите по чл. 101, ал. 1\". 4. В чл. 125 се създава ал. 3: \"(3) Управителният орган на застрахователен холдинг или финансов холдинг със смесена дейност със седалище в Република България, който е начело на група, изготвя и представя в комисията финансови отчети на предприятието, както и консолидираните финансови отчети, одитирани в съответствие с чл. 101, ал. 1 в срок не по-късно от 20 седмици след края на финансовата година.\" 5. В чл. 126, ал. 3 думите \"специализираното одиторско предприятие по чл. 101\" се заменят с \"одиторите по чл. 101, ал. 1\". 6. В чл. 587, ал. 3 : а) в т. 1 думите \"одиторското предприятие\" се заменят с \"одиторите по чл. 101, ал. 1\"; б) в т. 10 думите \"одиторско предприятие\" се заменят с \"регистрирани одитори съгласно Закона за независимия финансов одит\". 7. В чл. 599, ал. 3 и 4 думите \"одиторското предприятие\" се заменят с \"одиторите по чл. 101, ал. 1\". § 12. В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. - бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59, 68, 76, 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. - бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г. и бр. 62 от 2016 г.) се правят следните изменения и допълнения: 1. В чл. 187 : а) в ал. 1 думите \"от двама регистрирани одитори или от специализирано одиторско предприятие\" се заменят със \"съвместно от две одиторски дружества, които са регистрирани одитори съгласно Закона за независимия финансов одит\"; б) в ал. 2 думите \"и специализираните одиторски предприятия\" се заличават. 2. Създава се чл. 187а : \"Избор и назначаване на одитори Чл. 187а. (1) Пенсионноосигурителните дружества избират одиторите по чл. 187, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от Комисията за финансов надзор, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" § 13. В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г. и бр. 33, 59, 62 и 81 от 2016 г.) се правят следните изменения и допълнения: 1. В чл. 71, ал. 1, т. 7 думата \"одитор\" се заменя с \"одитори\". 2. В чл. 76 : а) в ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\"; б) в ал. 4 думата \"одитор\" се заменя с \"одитори\" и се създава изречение второ: \"Българската народна банка, съгласувано с Комисията за публичен надзор над регистрираните одитори, приема критерии за съгласуване на избора.\"; в) в ал. 6 думата \"одитор\" се заменя с \"одитори\"; г) в ал. 7 в текста преди т. 1 думите \"одиторът дава\" се заменят с \"одиторите дават\", а думите \"Одиторът извършва преглед и изразява\" се заменят с \"Одиторите извършват преглед и изразяват\". 3. В чл. 77, ал. 1, т. 4 думите \"одиторът да завери\" се заменят с \"одиторите да заверят\". 4. В чл. 78, ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\". § 14. В Закона за счетоводството (обн., ДВ, бр. 95 от 2015 г.; изм., бр. 74 от 2016 г.) се правят следните изменения и допълнения: 1. В чл. 38 се създава ал. 11: \"(11) В срок до 31 юли на текущата година Агенцията по вписванията предоставя в електронен вид на Националната агенция за приходите списък с предприятията, които не са публикували годишните си финансови отчети за предходната година в срока по ал. 1 и 2. Списъкът трябва да съдържа наименованието на предприятието и код по БУЛСТАТ. В срок до 30 септември на текущата година Националната агенция за приходите предприема необходимите мерки за извършването на проверки и установяване на нарушения по ал. 1 - 10.\" 2. В чл. 74, ал. 1 след думите \"не публикува финансов отчет\" се добавя \"в сроковете по чл. 38\". 3. В § 1, т. 22 от допълнителните разпоредби буква \"л\" се изменя така: \"л) ВиК оператори по смисъла на чл. 2, ал. 1 от Закона за регулиране на водоснабдителните и канализационните услуги, които са средни и големи предприятия.\" § 15. В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г. и бр. 42 и 76 от 2016 г.) се правят следните изменения: 1. В глава четиринадесета в наименованието на раздел III думата \"независим\" се заменя с \"регистриран\". 2. В чл. 150 : а) в ал. 1 в текста преди т. 1 думите \"независим одитор\" се заменят с \"регистриран одитор съгласно Закона за независимия финансов одит\"; б) в ал. 2 думата \"независимия\" се заменя с \"регистрирания\"; в) в ал. 3 думите \"независим\" и \"независимият\" се заменят съответно с \"регистриран\" и \"регистрираният\". 3. В чл. 151, ал. 1, т. 3 думата \"независимия\" се заменя с \"регистрирания\". § 16. В Закона за допълнителния надзор върху финансовите конгломерати (обн., ДВ, бр. 59 от 2006 г.; изм., бр. 52 от 2007 г., бр. 77 и 105 от 2011 г., бр. 70 от 2013 г., бр. 27 от 2014 г. и бр. 102 от 2015 г.) се правят следните изменения: 1. В чл. 19, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 20, ал. 3, т. 7 думата \"независим\" се заменя с \"регистриран\". § 17. В Закона за платежните услуги и платежните системи (обн., ДВ, бр. 23 от 2009 г.; изм., бр. 24 и 87 от 2009 г., бр. 101 от 2010 г., бр. 105 от 2011 г., бр. 103 от 2012 г., бр. 57 и 102 от 2015 г. и бр. 59 от 2016 г.) в чл. 23, ал. 1 думите \"специализирано одиторско предприятие\" се заменят с \"одиторско дружество\". § 18. В Закона за филмовата индустрия (обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 и 74 от 2009 г., бр. 99 от 2010 г.; Решение № 1 на Конституционния съд от 2011 г. - бр. 31 от 2011 г.; изм., бр. 82 от 2012 г. и бр. 15 и 68 от 2013 г.) в чл. 26, ал. 3 думите \"независим финансов одитор\" се заменят с \"регистриран одитор съгласно Закона за независимия финансов одит\". § 19. В Закона за пощенските услуги (обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г., бр. 35, 87 и 93 от 2009 г., бр. 101 и 102 от 2010 г., бр. 105 от 2011 г., бр. 38 от 2012 г., бр. 61 от 2014 г. и бр. 81 от 2016 г.) се правят следните изменения: 1. В чл. 29а, ал. 3 думата \"одитор\" се заменя с \"регистриран одитор съгласно Закона за независимия финансов одит\". 2. В чл. 29б, ал. 5 думата \"независим\" се заменя с \"регистриран\". § 20. В Закона за банковата несъстоятелност (обн., ДВ, бр. 92 от 2002 г.; изм., бр. 67 от 2003 г., бр. 36 от 2004 г., бр. 31 и 105 от 2005 г., бр. 30, 34, 59 и 80 от 2006 г., бр. 53 и 59 от 2007 г., бр. 67 от 2008 г., бр. 105 от 2011 г., бр. 98 от 2014 г., бр. 22, 41, 50, 61, 62 и 94 от 2015 г. и бр. 33 от 2016 г.) се правят следните изменения: 1. В чл. 78, ал. 1 думите \"изготвянето на оценката по чл. 80, ал. 1\" се заменят със \"завършването на инвентаризацията и оценката по чл. 52, ал. 1\". 2. В чл. 80, ал. 7 думите \"специализирано одиторско предприятие\" се заменят с \"одиторско дружество\". § 21. В Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г. и бр. 13, 15, 57 и 61 от 2016 г.) се правят следните изменения: 1. В чл. 170, ал. 1, т. 5 думите \"или специализирано одиторско предприятие\" се заличават. 2. В чл. 172, ал. 1, т. 13 думите \"или от специализирано одиторско предприятие\" се заличават. § 22. В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. - бр. 23 от 2015 г.; изм., бр. 24, 29, 61 и 79 от 2015 г. и бр. 50 от 2016 г.) се правят следните изменения: 1. В чл. 172, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 188, ал. 4 думата \"независим\" се заменя с \"регистриран\". 3. В чл. 222, ал. 8 думата \"независим\" се заменя с \"регистриран\". § 23. В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г. и бр. 45 и 58 от 2016 г.) в чл. 48, ал. 2, т. 18 думите \"или специализирано одиторско предприятие\" се заличават. § 24. В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36, 65, 66, 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г. и бр. 15, 51 и 52 от 2016 г.) в § 46, ал. 2 от преходните и заключителните разпоредби думата \"одитор\" се заменя с \"регистриран одитор съгласно Закона за независимия финансов одит\". § 25. В Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. - бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г. и бр. 58, 60, 74 и 88 от 2016 г.) в чл. 166, ал. 3, т. 2 думите \"или специализирано одиторско предприятие\" се заличават. § 26. В Закона за финансовото управление и контрол в публичния сектор (обн., ДВ, бр. 21 от 2006 г.; изм., бр. 42 от 2009 г., бр. 54 от 2010 г., бр. 98 от 2011 г., бр. 15 от 2013 г. и бр. 43 от 2016 г.) в чл. 16 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звено в специализираната администрация на Министерството на финансите, което е на негово пряко подчинение. (3) Служителите по ал. 2 трябва да имат завършено висше образование и придобита образователно-квалификационна степен \"магистър\" и най-малко три години стаж в областта на вътрешния контрол, вътрешния или външния одит.\" § 27. В Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г., бр. 42, 44, 78, 80, 82 и 99 от 2009 г., бр. 54 от 2010 г., бр. 8 и 98 от 2011 г., бр. 50 от 2012 г., бр. 15 от 2013 г., бр. 101 от 2015 г. и бр. 43 и 51 от 2016 г.) се правят следните изменения и допълнения: 1. В чл. 12, ал. 1 се създава изречение трето: \"Вътрешният одит в Министерството на финансите може да се осъществява от вътрешни одитори в рамките на звеното по чл. 16, ал. 2 от Закона за финансовото управление и контрол в публичния сектор, като в този случай ръководителят на звеното е ръководител и на вътрешния одит в Министерството на финансите и трябва да отговаря на изискванията на чл. 21, ал. 1 и 2.\" 2. В чл. 14, ал. 1 думите \"ал. 1\" се заменят с \"ал. 2\". 3. В чл. 47 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звеното по чл. 16, ал. 2 от Закона за финансовото управление и контрол в публичния сектор. (3) Служителите по ал. 2 трябва да отговарят на изискванията на чл. 21, ал. 1.\" § 28. В Закона за гражданското въздухоплаване (обн., ДВ, бр. 94 от 1972 г.; изм. и доп., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г., бр. 35, 47, 82 и 102 от 2009 г., бр. 63, 73 и 94 от 2010 г., бр. 41, 81 и 99 от 2011 г., бр. 38, 60 и 82 от 2012 г., бр. 15 и 66 от 2013 г., бр. 12, 53 и 98 от 2014 г., бр. 28 и 89 от 2015 г. и бр. 15 от 2016 г.) в чл. 48 думата \"независим\" се заличава. ------------------------- Законът е приет от 43-то Народно събрание на 15 ноември 2016 г. и е подпечатан с официалния печат на Народното събрание. Преходни и Заключителни разпоредби КЪМ ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 15 ОТ 2018 Г., В СИЛА ОТ 16.02.2018 Г.) § 42. Този закон влиза в сила от деня на обнародването му в \"Държавен вестник\", с изключение на: 1. член 222, ал. 1 - 3 , които влизат в сила от 3 септември 2019 г.; 2. параграф 13, т. 12, буква \"а\" , която влиза в сила от 1 януари 2018 г.; 3. параграф 13, т. 12, буква \"б\" , която влиза в сила от 21 ноември 2017 г.; 4. параграф 17, т. 37 относно чл. 264а и т. 39 относно чл. 273б , които влизат в сила от 1 януари 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 18 ОТ 2020 Г., В СИЛА ОТ 28.02.2020 Г.) § 46. Всички относими към вписването на регистрираните одитори в регистъра по чл. 20 документи и информация се предават от ИДЕС на Комисията в 6-месечен срок от влизането в сила на този закон. До предаването на пълната документация и информация се прилагат условията за поддържане на регистъра до влизането в сила на закона . § 47. Измененията относно ротацията на регистрираните одитори по чл. 65, ал. 3 и 4 влизат в сила за одити на финансови отчети за отчетни периоди, завършващи на 31 декември 2019 г. § 48. Председателите на одитните комитети в предприятията от обществен интерес са длъжни да предоставят първоначалната информация по чл. 109, ал. 4 в 6-месечен срок от влизането в сила на този закон . § 49. По незавършените административнонаказателни производства към датата на влизане в сила на този закон могат да бъдат сключвани споразумения за прекратяването им по реда на чл. 110а - 110в . § 50. Комисията издава наредбите по чл. 20, ал. 8 , чл. 108, ал. 1, т. 9 и чл. 109, ал. 5 в срок до три месеца от влизането в сила на този закон . . . . . . . . . . . . . . . . . . . . . . . . . . . . . . . . . . . . § 66. Законът влиза в сила от деня на обнародването му в \"Държавен вестник\", с изключение на: 1. параграф 57, т. 2 и § 60 , които влизат в сила от 1 януари 2020 г.; 2. параграф 57, т. 1 , която влиза в сила от 1 януари 2021 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ДАНЪЧНО-ОСИГУРИТЕЛНИЯ ПРОЦЕСУАЛЕН КОДЕКС (ОБН. - ДВ, БР. 105 ОТ 2020 Г., В СИЛА ОТ 01.01.2021 Г.) § 72. Законът влиза в сила от 1 януари 2021 г., с изключение на: 1. параграф 34 , който влиза в сила от 1 май 2021 г.; 2. параграфи 55 , 58 , 59 , 60 и § 69 относно създаването на чл. 26б от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , които влизат в сила от деня на обнародването му в \"Държавен вестник\"; 3. параграф 69 относно създаването на чл. 26а от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , който влиза в сила от 7 декември 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 25 ОТ 2022 Г., В СИЛА ОТ 29.03.2022 Г.) § 94. Законът влиза в сила от деня на обнародването му в \"Държавен вестник\", с изключение на § 79, т. 1, 4 и т. 9, буква \"а\" , които влизат в сила от 19 октомври 2022 г. Преходни и Заключителни разпоредби КЪМ ЗАКОНА ЗА ВЪВЕЖДАНЕ НА ЕВРОТО В РЕПУБЛИКА БЪЛГАРИЯ (ОБН. - ДВ, БР. 70 ОТ 2024 Г.) . . . . . . . . . . . . . . . . . . . . . . . . . . . . . . . . . . . § 5. (1) [ * ] Действащите нормативни актове, които уреждат задължения за плащане на такси, санкции, глоби и други публични задължения към държавата и общините в български левове, продължават да се прилагат в съответствие с предвидените в този закон правила за превалутиране. (2) Когато паричната сума в левове е посочена в закон или в подзаконов нормативен акт като резултат от въвеждане в българското законодателство на правен акт на Европейския съюз, в който изрично е посочена съответна сума в евро, при изменение на закона, съответно на подзаконовия нормативен акт, се посочва сумата в евро от правния акт на Европейския съюз. . . . . . . . . . . . . . . . . . . . . . . . . . . . . . . . . . . . § 60. Параграф 5, ал. 1 , § 8 - 36 , § 37, т. 1 - 12 и 14 - 20 и § 38 - 59 влизат в сила от датата, определена в Решение на Съвета на Европейския съюз за приемането на еврото от Република България, прието в съответствие с чл. 140, параграф 2 от Договора за функционирането на Европейския съюз и Регламент на Съвета на Европейския съюз, приет в съответствие с чл. 140, параграф 3 от Договора за функционирането на Европейския съюз . Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 79 ОТ 2024 Г.) § 91. За регистрираните одитори, които са вписани или са в процес на вписване към 1 януари 2024 г. в регистъра по чл. 20 , за дипломираните експерт-счетоводители, които към 1 януари 2024 г. са в процес по вписване в регистъра по чл. 17 , както и за кандидатите за дипломирани експерт-счетоводители, които към 1 януари 2024 г. са в процедура по кандидатстване и при условие че тази процедура приключи успешно до 1 януари 2026 г., допълнителните изисквания по отношение придобиването на квалификация на регистриран одитор по устойчивостта по глава втора не се прилагат. Тези лица могат да упражняват дейност като регистриран одитор по устойчивостта, след успешно придобиване на необходимите познания по отчитане на устойчивостта и по изразяване на сигурност по устойчивостта, включително по темите, посочени в член 19а, ал. 1 , чрез допълнително обучение по реда на правилата по чл. 71, ал. 3, т. 4 . § 92. Обученията по § 91 се провеждат от Института на дипломираните експерт-счетоводители. § 93. До приемане от Европейската комисия на стандартите по чл. 9, ал. 2 се прилагат Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. § 94. В тримесечен срок от влизането в сила на закона се обнародват в \"Държавен вестник\" Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. Стандартите се обнародват с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 95. В тримесечен срок от влизането в сила на закона в \"Държавен вестник\" се обнародва Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители. Ръководството се обнародва с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 96. До приемане от Европейската комисия на посочените в чл. 3а, ал. 4 Европейски стандарти за изразяване на сигурност по устойчивостта се изпълняват задължителни ангажименти за изразяване на ограничена степен на сигурност върху отчетите за устойчивостта на предприятията, освен ако предприятие не поиска извършването на ангажимент за изразяване на разумна степен сигурност върху неговия отчет за устойчивостта. § 97. За служителите от администрацията на Комисията, които са в трудови или служебни правоотношения преди 1 януари 2025 г., изпитите по чл. 19а, ал. 1 се признават за успешно положени, след успешно придобиване на необходимите познания по отчитане на устойчивостта и по изразяване на сигурност по устойчивостта, чрез допълнително обучение по реда на правилата по чл. 71, ал. 3, т. 4 . § 98. В шестмесечен срок от влизането в сила на закона Общото събрание на Института на дипломираните експерт-счетоводители приема съответните промени в устава си. § 99. В тримесечен срок от влизането в сила на този закон всеки регистриран одитор създава персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила на Комисията за публичен надзор над регистрираните одитори за вписване в регистъра по чл. 20 . § 100. За избора на регистрирани одитори по устойчивостта за отчетната 2024 г. не се прилагат изискванията на чл. 108, ал. 1, т. 6 . § 101. Незавършените административни, административнонаказателни и дисциплинарни производства към датата на влизането в сила на закона се довършват по реда на този закон . . . . . . . . . . . . . . . . . . . . . . . . . . . . . . . . . . . . Релевантни актове от Европейското законодателство Директиви: ДИРЕКТИВА (ЕС) 2023/2864 НА ЕВРОПЕЙСКИЯ ПАРЛАМЕНТ И НА СЪВЕТА от 13 декември 2023 година за изменение на някои директиви във връзка със създаването и функционирането на европейската единна точка за достъп ДИРЕКТИВА (ЕС) 2022/2464 НА ЕВРОПЕЙСКИЯ ПАРЛАМЕНТ И НА СЪВЕТА от 14 декември 2022 година за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта ДИРЕКТИВА 2014/56/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети ДИРЕКТИВА 2013/34/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета ДИРЕКТИВА 2006/43/ЕО НА ЕВРОПЕЙСКИЯ ПАРЛАМЕНТ И НА СЪВЕТА от 17 май 2006 година относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета Регламенти: РЕГЛАМЕНТ (ЕС) № 596/2014 НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията РЕГЛАМЕНТ (ЕС) № 537/2014 НА EВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията РЕГЛАМЕНТ (ЕС) № 575/2013 НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно пруденциалните изисквания за кредитните институции и инвестиционните посредници и за изменение на Регламент (ЕС) № 648/2012\n\nКонституция Правилници Кодекси Правилници по прилагане Наредби Последен брой на ДВ Закони ЗАКОН ЗА НЕЗАВИСИМИЯ ФИНАНСОВ ОДИТ И ИЗРАЗЯВАНЕТО НА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Обн. ДВ. бр. 95 от 29 Ноември 2016г. , изм. ДВ. бр. 15 от 16 Февруари 2018г. , изм. ДВ. бр. 17 от 26 Февруари 2019г. , изм. и доп. ДВ. бр. 18 от 28 Февруари 2020г. , изм. и доп. ДВ. бр. 105 от 11 Декември 2020г. , изм. ДВ. бр. 25 от 29 Март 2022г. , изм. ДВ. бр. 70 от 20 Август 2024г. , изм. и доп. ДВ. бр. 79 от 17 Септември 2024г. Проект: 602-01-28/18.05.2016 г . Част първа. ОБЩИ РАЗПОРЕДБИ Глава първа. ПРЕДМЕТ, ПРИЛОЖНО ПОЛЕ И ОПРЕДЕЛЕНИЯ Предмет Чл. 1. Този закон урежда: 1. (изм. и доп. - ДВ, бр. 79 от 2024 г.) целта, обхвата и принципите на независимия финансов одит, наричан по-нататък \"финансов одит\", както и ангажиментите за изразяване на сигурност върху отчети за корпоративното устойчиво развитие, наричани по-нататък \"отчети за устойчивостта\", извършвани от регистрираните одитори; 2. (изм. и доп. - ДВ, бр. 79 от 2024 г.) професионалните стандарти на организация, документиране и изпълнение, както и удостоверяване на резултатите от финансовия одит, както и ангажиментите за изразяване на сигурност по устойчивостта, наричани по-нататък \"приложими професионални стандарти\"; 3. (изм. - ДВ, бр. 79 от 2024 г.) придобиването на квалификация на дипломиран експерт-счетоводител; 4. придобиването на правоспособност и упражняването на одиторската професия от регистрираните одитори; 5. правата и задълженията на регистрираните одитори; 6. статута и функциите на Комисията за публичен надзор над регистрираните одитори, наричана по-нататък \"Комисията\"; 7. статута и функциите на Института на дипломираните експерт-счетоводители (ИДЕС); 8. дейността на одитните комитети в предприятията от обществен интерес. Цел на финансовия одит Чл. 2. Целта на финансовия одит е да повиши степента на доверие на потребителите на финансовия отчет чрез изразяването на одиторско мнение за това дали този отчет е изготвен във всички съществени аспекти в съответствие с приложимата рамка за финансово отчитане. Цел на изразяването на сигурност по устойчивостта Чл. 2а. (Нов - ДВ, бр. 79 от 2024 г.) Целта на изразяването на сигурност по устойчивостта е да се повиши доверието на потребителите на отчети за устойчивостта чрез изразяването на одиторско мнение, съответно одиторско заключение, относно съответствието на отчета за устойчивостта във всички съществени аспекти на изискванията на приложимата рамка за отчитане на устойчивостта. Финансов одит Чл. 3. (1) (Изм. - ДВ, бр. 79 от 2024 г.)  Финансовият одит е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторското мнение. (2) При изразяването на одиторско мнение се взема предвид типът на приложимата рамка за финансово отчитане. Изразяване на сигурност по устойчивостта Чл. 3а. (Нов - ДВ, бр. 79 от 2024 г.) (1) Изразяването на сигурност по устойчивостта се осъществява чрез изпълнението на одиторски ангажимент за изразяване на разумна или ограничена степен на сигурност, наричани по-нататък \"ангажименти за сигурност по устойчивостта\". (2) Изразяването на сигурност по устойчивостта е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторско мнение за изразяване на разумна сигурност, съответно одиторско заключение за изразяване на ограничена сигурност. (3) За изразяване на одиторското мнение, съответно одиторско заключение, при ангажимент за сигурност по устойчивостта, се взема предвид приложимата рамка за отчитане по устойчивостта. (4) Задължителният ангажимент за изразяването на сигурност по устойчивостта се осъществява чрез ангажимент за разумна степен на сигурност в съответствие с Европейските стандарти за изразяване на разумна сигурност по устойчивостта, приети от Европейската комисия съгласно чл. 26а, параграф 3, ал. 2 от Директива 2006/43/ЕО на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета, наричана по-нататък \" Директива 2006/43/ЕО \". Предмет на финансовия одит Чл. 4. Финансов одит се извършва на: 1. годишни или междинни, индивидуални или консолидирани финансови отчети, изготвени в съответствие с приложимата рамка за финансово отчитане; 2. други финансови отчети или финансова информация. Предмет на ангажименти за сигурност по устойчивостта Чл. 4а. (Нов - ДВ, бр. 79 от 2024 г.) Ангажиментите за сигурност по устойчивостта се извършват по отношение на годишни или междинни, индивидуални или консолидирани отчети за устойчивостта, изготвени в съответствие с приложимата рамка за отчитане на устойчивостта. Приложими отчетни рамки за финансово отчитане (Загл. доп. - ДВ, бр. 79 от 2024 г.) Чл. 5. (1) Приложимите рамки за финансово отчитане са: 1. обща рамка за финансово отчитане, регламентираща финансови отчети с общо предназначение за широк кръг потребители; 2. специфична рамка за финансово отчитане, регламентираща отчети за конкретни потребители. (2) Общите рамки за финансово отчитане са: 1. отчетна рамка за достоверно представяне, която съдържа поне едно от следните потвърждения: а) потвърждава изрично или по подразбиране, че за постигането на достоверно представяне на финансовия отчет може да е необходимо ръководството на одитираното предприятие да представи допълнителни оповестявания; б) потвърждава изрично, че за постигането на достоверно представяне на финансовия отчет може да е необходимо ръководството на одитираното предприятие да се отклони от дадено изискване на общата рамка; 2. обща рамка за съответствие, която не съдържа потвържденията по т. 1. Приложима рамка за отчитането на устойчивостта Чл. 5а. (Нов - ДВ, бр. 79 от 2024 г.) Приложимата рамка за отчитането на устойчивостта са приетите от Европейската комисия Европейски стандарти за отчитане на устойчивостта съгласно чл. 29б и 29в от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (ОВ, L 182/19 от 29 юни 2013 г.), наричана по-нататък \" Директива 2013/34/ЕС \", както и изискванията относно единен електронен формат на отчитането. Задължителен и доброволен финансов одит (Загл. изм. - ДВ, бр. 79 от 2024 г.) Чл. 6. (1) Финансовият одит е задължителен и доброволен. (2) (Доп. - ДВ, бр. 79 от 2024 г.) Задължителен финансов одит е одитът на годишните финансови отчети, доколкото това се изисква от закон или от правото на Европейския съюз. (3) (Доп. - ДВ, бр. 79 от 2024 г.)  Доброволен финансов одит е всеки друг финансов одит, различен от задължителния. Задължителен и доброволен ангажимент за сигурност по устойчивостта Чл. 6а. (Нов - ДВ, бр. 79 от 2024 г.) (1) Ангажиментът за сигурност по устойчивостта е задължителен и доброволен. (2) Задължителен е ангажиментът за сигурност по устойчивостта, доколкото това се изисква от закон или от правото на Европейския съюз. (3) Доброволен е ангажиментът за сигурност по устойчивостта, различен от задължителния. Регистрирани одитори Чл. 7. (1) (Изм. - ДВ, бр. 79 от 2024 г.) Финансов одит и ангажимент за сигурност по устойчивостта се извършват от регистрирани одитори, които са вписани в регистъра по чл. 20 . (2) Регистрираните одитори по смисъла на този закон са: 1. физически лица; 2. одиторски дружества. (3) (Доп. - ДВ, бр. 79 от 2024 г.)  Одиторско дружество за извършването на финансов одит  е търговско дружество, регистрирано по чл. 64, ал. 1, т. 1, 2 или 3 от Търговския закон или по законодателството на друга държава - членка на Европейския съюз, с основен предмет на дейност - извършването на финансов одит на финансови отчети на предприятия, при което три четвърти от членовете на управителния му орган са регистрирани одитори по този закон или са регистрирани одитори от други държави - членки на Европейския съюз, има добра репутация и е: 1. събирателно дружество, в което повече от половината от съдружниците са регистрирани одитори по този закон или по законодателството на други държави - членки на Европейския съюз; 2. командитно дружество, в което повече от половината от неограничено отговорните съдружници са регистрирани одитори по този закон или по законодателството на други държави - членки на Европейския съюз; 3. дружество с ограничена отговорност, в което повече от половината от гласовете в общото събрание на съдружниците и от капитала принадлежат на регистрирани одитори, одитори и/или на одиторски дружества от други държави - членки на Европейския съюз. (4) (Нова - ДВ, бр. 79 от 2024 г.)  Дружество за извършване на ангажименти за сигурност по устойчивостта е одиторско дружество по ал. 3, вписано в регистъра по чл. 20 и с основен предмет на дейност, включващ и ангажименти за сигурност по устойчивостта, в което поне един от съдружниците или управителите и поне един от отговорните одитори за ангажименти за сигурност по устойчивостта от името на дружеството са вписани в регистъра по чл. 20 като регистрирани одитори по устойчивостта. Способи за упражняване на одиторска професия Чл. 8. (1) Правото да се упражнява одиторска професия е изключително и се осъществява: 1. пряко: а) като физическо лице; б) чрез участие в търговско дружество, съответстващо на изискванията за одиторско дружество по чл. 7 ; в) по трудов договор в одиторско дружество или в търговско дружество, съответстващо на изискванията за одиторско дружество по чл. 7 ; г) по облигационен договор с одиторско дружество или с търговско дружество, съответстващо на изискванията за одиторско дружество по чл. 7 ; 2. чрез участие в одиторско дружество, което е вписано като регистриран одитор в регистъра по чл. 20 ; 3. чрез участие в гражданско дружество по Закона за задълженията и договорите . (2) (Изм. и доп. - ДВ, бр. 79 от 2024 г.)  Регистриран одитор не може да упражнява одиторската професия чрез участие като съдружник в повече от едно търговско дружество и/или одиторско дружество. Професионални стандарти за финансов одит и за ангажименти за сигурност по устойчивостта (Загл. доп. - ДВ, бр. 79 от 2024 г.) Чл. 9. (1) (Изм. - ДВ, бр. 79 от 2024 г.) Регистрираният одитор осъществява своята професионална дейност на територията на страната, като прилага принципите и изискванията на приложимите професионални стандарти към датата на поемане на съответния одиторски ангажимент. (2) (Изм. - ДВ, бр. 79 от 2024 г.)  Приложими професионални стандарти са Европейските стандарти, приети от Европейската комисия съгласно чл. 26 и 26а от Директива 2006/43/ЕО . (3) (Изм. - ДВ, бр. 79 от 2024 г.) Регистрираният одитор може да извършва услуги, различни от задължителен финансов одит и свързаните с одита услуги, като прилага изискванията на други професионални стандарти, когато одиторският ангажимент е поет при прилагане на тези други стандарти. (4) (Нова - ДВ, бр. 79 от 2024 г.) Регистрираният одитор може да извършва услуги, различни от задължителен ангажимент за сигурност по устойчивостта, като прилага изискванията на други професионални стандарти за изразяване на сигурност, когато одиторският ангажимент е поет при прилагане на тези други стандарти. Професионална етика Чл. 10. (Изм. - ДВ, бр. 79 от 2024 г.) При осъществяване на професионалната си дейност регистрираният одитор прилага принципите и изискванията на Международния етичен кодекс на професионалните счетоводители (включително Международни стандарти за независимост), посочени в Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители и възприето от ИДЕС, наричано по-нататък \"Етичен кодекс\". Професионална тайна Чл. 11. Регистрираният одитор, членовете на одитните екипи и всички лица, които работят за него, спазват задължението за професионална тайна за информацията, станала им известна при или по повод изпълнение на одиторски ангажимент, освен когато разкриването и се изисква за целите на съдебно производство или по закон. Публичен надзор над регистрираните одитори Чл. 12. (1) Публичният надзор над регистрираните одитори се осъществява от Комисията. (2) Надзорът по ал. 1 се осъществява съгласно изискванията на този закон и на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит в предприятия от обществен интерес и за отмяна на Решение 2005/909/ на Комисията (OB, L 158/77 от 27 май 2014 г.), наричан по-нататък \" Регламент (ЕС) № 537/2014 \", върху: 1. професионалната дейност на регистрираните одитори; 2. дейността на ИДЕС в случаите, посочени в този закон. 3. (отм. - ДВ, бр. 18 от 2020 г., в сила от 28.02.2020 г.) (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Комисията осъществява постоянно наблюдение на развитието на пазара на предоставяне на услуги съгласно изискванията на чл. 27 от Регламент (ЕС) № 537/2014 , както и на предоставянето на услуги за изразяване на сигурност по устойчивостта на предприятия от обществен интерес. (4) (Предишна ал. 3 - ДВ, бр. 18 от 2020 г., в сила от 28.02.2020 г.) Комисията е компетентният орган за регулирането и надзора над регистрираните одитори в Република България. Глава втора. ПРИДОБИВАНЕ НА КВАЛИФИКАЦИЯ НА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г., ИЗМ. - ДВ, БР. 79 ОТ 2024 Г.) Глава втора. ПРИДОБИВАНЕ НА ДИПЛОМА ЗА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г.) Глава втора. ПРИДОБИВАНЕ НА ПРАВОСПОСОБНОСТ НА ДИПЛОМИРАН ЕКСПЕРТ-СЧЕТОВОДИТЕЛ И НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ Изисквания за кандидатстване за дипломиран експерт-счетоводител (Загл. доп. - ДВ, бр. 79 от 2024 г.) Чл. 13. (1) (Изм. - ДВ, бр. 79 от 2024 г.) За дипломиран експерт-счетоводител може да кандидатства лице с добра репутация. (2) (Изм. - ДВ, бр. 79 от 2024 г.) За придобиване на квалификация на дипломиран експерт-счетоводител може да кандидатства лице, което притежава: 1. счетоводно-икономическо образование с образователно-квалификационна степен \"магистър\" и 4 години професионален стаж; 2. счетоводно-икономическо образование с образователно-квалификационна степен \"бакалавър\" и 5 години професионален стаж; 3. друго висше икономическо образование и 7 години професионален стаж; 4. друго висше образование и 10 години професионален стаж. (3) (Доп. - ДВ, бр. 79 от 2024 г.)  Професионален стаж по ал. 2 е стаж в областта на счетоводството, вътрешния одит, външния одит и финансовата инспекция, като орган на Националната агенция за приходите, като инспектор в Комисията, като експерт от специализираната администрация на Комисията за финансов надзор или като преподавател във висше училище в областта на счетоводството, контрола и финансите. Изискване за предварително полагане на изпити за дипломиран експерт-счетоводител Чл. 14. (1) За да придобие право да се яви на изпитите по чл. 15 , кандидатът за дипломиран експерт-счетоводител трябва да е положил успешно изпити във висше училище в следните области: 1. обща теория на счетоводството; 2. финансово счетоводство; 3. управленско счетоводство; 4. анализ на финансовите отчети; 5. финансов контрол и одиторски стандарти, включително Международните одиторски стандарти; 6. търговско право; 7. данъчно право; 8. трудово и осигурително право; 9. финанси на предприятието; 10. математика и статистика; 11. микроикономика; 12. основи на финансовото управление на предприятието; 13. информационни системи и технологии; 14. управление на риска и вътрешен контрол; 15. професионална етика и независимост. (2) Когато кандидатът за дипломиран експерт-счетоводител не е положил изпит в някоя от областите, посочени в ал. 1, същият полага такъв изпит в съответствие с правилата по чл. 71, ал. 3, т. 4 . Изпити за придобиване на квалификация на дипломиран експерт-счетоводител (Загл. изм. - ДВ, бр. 79 от 2024 г.) Чл. 15. (1) (Изм. - ДВ, бр. 79 от 2024 г.) Квалификация на дипломиран експерт-счетоводител се придобива след успешно полагане на следните писмени изпити: 1. счетоводство, включително Международните счетоводни стандарти; 2. търговско право; 3. данъчно и осигурително право; 4. независим финансов одит, включително Международните одиторски стандарти. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 105 от 2020 г., в сила от 01.01.2021 г.) Изпитите по ал. 1, т. 1 и 4 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на правоспособност на регистриран одитор по съответния законов ред в държава - членка на Европейския съюз, или в трета държава. За признаване на изпита по ал. 1, т. 1 кандидатът полага пред ИДЕС изпит с въпроси по Закона за счетоводството и Националните счетоводни стандарти. (4) (Нова - ДВ, бр. 18 от 2020 г., в сила от 28.02.2020 г.) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Практическо обучение за допускане до изпит по независим финансов одит на кандидат за дипломиран експерт-счетоводител Чл. 16. (1) За допускане до изпита по независим финансов одит кандидатът за дипломиран експерт-счетоводител трябва да е преминал най-малко една година практическо обучение в областта на одита на годишни финансови отчети или други финансови отчети. (2) Изискването по ал. 1 не се прилага, когато кандидатът докаже, че не по-малко от три години е извършвал ефективно дейност, която е аналогична на финансов одит. Диплома и регистриране на дипломиран експерт-счетоводител Чл. 17. Кандидатът, успешно издържал изпитите по чл. 15 , получава диплома за дипломиран експерт-счетоводител и се вписва в регистър на дипломираните експерт-счетоводители при ИДЕС. Придобиване на правоспособност на регистриран одитор Чл. 18. (1) (Доп. - ДВ, бр. 79 от 2024 г.) Дипломиран експерт-счетоводител придобива право да подписва одиторски доклади с мнение върху финансови отчети след три години практическо обучение в областта на одита на годишни индивидуални и консолидирани финансови отчети или други финансови отчети и след вписването му в регистъра по чл. 20 . (2) В случаите по чл. 16, ал. 2 практическото обучение по ал. 1 трябва да е не по-малко от две години. (3) Изискването за практическо обучение по ал. 1 не се прилага, когато обучението по чл. 16, ал. 1 е не по-малко от три години. (4) (Нова - ДВ, бр. 79 от 2024 г.) Регистриран одитор - физическо лице, придобива правото да подписва одиторски доклади с одиторско мнение, съответно одиторско заключение, върху отчети за устойчивостта след придобиване на допълнителна квалификация чрез успешно полагане на изпитите по чл. 19а и осем месеца практическо обучение в областта на изразяването на сигурност върху годишни индивидуални и консолидирани отчети за устойчивостта или други отчети за устойчивостта, и след вписването му в регистъра по чл. 20 . Практическо обучение Чл. 19. (1) Практическото обучение по чл. 16, ал. 1 , чл. 18 и 25 се провежда при регистриран одитор. (2) Условията и редът за удостоверяване на практическото обучение по чл. 16 , 18 и 25 се определят с правилата по чл. 71, ал. 3, т. 4 . Изпити за придобиване на допълнителна квалификация на регистриран одитор по устойчивостта Чл. 19а. (Нов - ДВ, бр. 79 от 2024 г.)   (1) Квалификация на регистриран одитор по устойчивостта се придобива след успешно полагане на писмени изпити в следните области: 1. нормативни изисквания и стандарти, свързани с изготвянето на годишни индивидуални и консолидирани отчети за устойчивостта; 2. анализ на устойчивостта; 3. процеси на наблюдение, анализ и контрол относно въпросите по устойчивостта по смисъла на чл. 8, параграф 3, буква \"в\" от Директива 2006/43/ЕО ; 4. нормативни изисквания и стандарти за изразяване на сигурност по устойчивостта, приети от Европейската комисия. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) Изпитите по ал. 1 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на квалификация на регистриран одитор по устойчивостта, по съответния законов ред в държава - членка на Европейския съюз, или в трета държава. (4) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Регистър на регистрираните одитори Чл. 20. (1) (Изм. - ДВ, бр. 18 от 2020 г., в сила от 28.02.2020 г.) Комисията организира и поддържа Регистър на регистрираните одитори. (2) В регистъра се вписват само физически лица или одиторски дружества с добра репутация. (3) (Изм. - ДВ, бр. 79 от 2024 г.) За вписване в регистъра дипломираният експерт-счетоводител, съответно кандидатът за регистриран одитор по устойчивостта - физическо лице, подава заявление, към което се прилагат декларация за добра репутация и други доказателства, удостоверяващи съответствие с изискванията на закона. (4) (Изм. - ДВ, бр. 18 от 2020 г., в сила от 28.02.2020 г.,  изм. - ДВ, бр. 79 от 2024 г.) За вписване на одиторските дружества в регистъра лицата, които представляват дружеството, подават заявление, към което се прилагат: данни за имената и адресите на съдружниците; декларация от управителите, че дружеството отговаря на изискванията на този закон; декларация от физическите лица, които са съдружници или членове на управителни или контролни органи на одиторското дружество, за добра репутация. (5) (Изм. - ДВ, бр. 18 от 2020 г., в сила от 28.02.2020 г.) Комисията се произнася по заявлението по ал. 3 и 4 с мотивирано решение в 30-дневен срок от датата на подаването му. Решението за регистрация се съобщава писмено на заинтересованите лица. (6) (Отм. - ДВ, бр. 18 от 2020 г., в сила от 28.02.2020 г.) (7) (Изм. - ДВ, бр. 18 от 2020 г., в сила от 28.02.2020 г.) Решението на Комисията по ал. 5 за отказ от вписване в регистъра подлежи на съдебно обжалване по реда на Административнопроцесуалния кодекс . (8) (Изм. - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра се определят с наредба, приета от Комисията. Информация в регистъра Чл. 21. (1) Регистърът по чл. 20 е публичен, като информацията в него се съхранява в електронна форма, на български език и е достъпна на официалните интернет страници на Комисията и на ИДЕС . (2) За регистрираните одитори - физически лица, в регистъра по чл. 20 се съдържа следната информация: 1. (изм. - ДВ, бр. 79 от 2024 г.) имената по документ за самоличност, адрес за връчване на съобщения в страната, електронен адрес за уведомяване, телефон, регистрационен номер, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 2. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление и интернет страница (ако е приложимо) на търговското дружество, чрез което се упражнява одиторската професия; 3. (изм. и доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление, интернет страница (ако е приложимо) и регистрационен номер на одиторското дружество, в което лицето участва като съдружник или упражнява одиторска професия; 4. (нова - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички регистрирани одитори, които са свързани като съдружници или по друг начин с регистрирания одитор; 5. (предишна т. 4 - ДВ, бр. 18 от 2020 г., в сила от 28.02.2020 г.) всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирала лицето; 6. (предишна т. 5 - ДВ, бр. 18 от 2020 г., в сила от 28.02.2020 г.) вписаните по чл. 23, ал. 1 одитори и одиторски дружества от трети държави се отбелязват изрично като одитори и одиторски дружества от трети държави, а не като регистрирани одитори; 7. (нова - ДВ, бр. 79 от 2024 г.) наличие на правоспособност за извършване на ангажименти за сигурност по устойчивостта. (3) За регистрираните одитори - одиторски дружества, в регистъра по чл. 20 се съдържа следната информация: 1. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код и регистрационен номер; 2. правно-организационна форма; 3. данни за всеки съдружник, за размера на неговите дялове и вида на отговорността му; 4. (изм. - ДВ, бр. 79 от 2024 г.) лице за контакт, негови телефон за връзка и електронен адрес за уведомяване; 5. (доп. - ДВ, бр. 79 от 2024 г.)  седалище и адрес на управление, телефон за връзка, адрес за връчване на съобщения в страната, електронен адрес за уведомяване, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 6. адресите на всички офиси на дружеството в страната; 7. (изм. - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички съдружници и регистрационен номер на съдружниците, които са регистрирани одитори; 8. имената, адресите за кореспонденция и регистрационните номера на регистрираните одитори, които са в договорни отношения с одиторското дружество; 9. имената и адресите на членовете на управителните или контролните органи на одиторското дружество, които са регистрирани одитори; 10. (доп. - ДВ, бр. 18 от 2020 г., в сила от 28.02.2020 г.) имената и адресите на всички регистрирани одитори, които са свързани като съдружници или по друг начин с одиторското дружество; 11. членството в одиторска мрежа и списък на имената и адресите на дружествата - членове или свързани с одиторската мрежа, или указание за мястото, където такава информация е публично достъпна; 12. всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирал дружеството; 13. (нова - ДВ, бр. 79 от 2024 г.)  наличие на правоспособност за извършване на ангажименти за сигурност по устойчивостта. (4) (Изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) При промяна в подлежащите на вписване обстоятелства лицата по ал. 2 и 3 в 7-дневен срок от настъпването и уведомяват писмено Комисията, която отразява промяната в срок до три работни дни от постъпване на уведомлението. Към уведомлението се прилагат съответните доказателства, удостоверяващи основанието за промяна. (5) В регистъра по чл. 20 се вписва и информация за: 1. отписване от регистъра, както и основанията за това; 2. (изм. - ДВ, бр. 18 от 2020 г., в сила от 28.02.2020 г.) наложените на регистрираните одитори административни наказания с влезли в сила наказателни постановления; 3. влязлото в сила решение на Комисията за приложена надзорна мярка по чл. 89, ал. 2, т. 5, 6, 7 или 8 , включително срока за нейното прилагане; 4. (изм. - ДВ, бр. 79 от 2024 г.) влязлото в сила решение за наложена дисциплинарна мярка по чл. 40, ал. 4, т. 6 и 7 , включително срока за нейното прилагане; 5. (нова - ДВ, бр. 18 от 2020 г., в сила от 28.02.2020 г.) оценката по чл. 87, ал. 8 ; 6. (предишна т. 5 - ДВ, бр. 18 от 2020 г., в сила от 28.02.2020 г.) временно неупражняване на професионална дейност, различно от т. 3 и 4. (6) (Нова - ДВ, бр. 18 от 2020 г., в сила от 28.02.2020 г.) Публичната информация по ал. 5 се оповестява на официалните интернет страници на Комисията и на ИДЕС , както следва: 1. информацията по т. 1 се актуализира в 7-дневен срок от узнаването и се архивира; 2. информацията по т. 2 се публикува в едномесечен срок от влизането в сила на административното наказание и остава публична в продължение на 5 години; 3. информацията по т. 3 се публикува в едномесечен срок от влизането в сила на надзорната мярка и остава публична през срока на нейното действие; 4. информацията по т. 4 се публикува в едномесечен срок от влизането в сила на дисциплинарната мярка, включително и произтичащите от нея последици, и остава публична през срока на нейното действие; 5. информацията по т. 5 се публикува в 14-дневен срок от датата на решението на Комисията, с което оценката е определена, и остава публична до приемането на решение за нова оценка. Вписване на регистрирани одитори от други държави - членки на Европейския съюз Чл. 22. (1) Физическо лице, придобило в друга държава - членка на Европейския съюз, правоспособност да подписва одиторски доклади с мнение върху финансови отчети, се вписва в регистъра по чл. 20 след успешното полагане пред ИДЕС на изпити по българско търговско, данъчно и осигурително право на български език. Изпитите се провеждат в съответствие с правилата по чл. 71, ал. 3, т. 4 . (2) Одиторско дружество, регистрирано в друга държава - членка на Европейския съюз, което желае да извършва финансов одит в страната, се вписва в регистъра по чл. 20 , при условие че всяко физическо лице, извършващо финансов одит от името на одиторското дружество, е вписано в регистъра. (3) За вписване в регистъра по чл. 20 лицата по ал. 1 и 2 подават заявление, към което прилагат удостоверение за регистрация, издадено не по-рано от три месеца от датата на подаване на заявлението от компетентния орган на държавата членка по произход. (4) Професионалната дейност на регистрираните одитори, вписани по реда на този член, подлежи на публичен надзор по реда на този закон. (5) (Нова - ДВ, бр. 18 от 2020 г., в сила от 28.02.2020 г.) Комисията уведомява компетентния орган на държавата членка по произход за всеки регистриран одитор, вписан по реда на ал. 1 - 3. (6) (Нова - ДВ, бр. 79 от 2024 г.) Разпоредбите на ал. 2 - 5 се прилагат съответно и за регистрираните одитори по устойчивостта. Вписване на регистрирани одитори от трети държави Чл. 23. (1) (Изм. - ДВ, бр. 70 от 2024 г. [*] ) В регистъра по чл. 20 се вписва всеки одитор - физическо лице, от трета държава, който представи одиторски доклад от задължителен одит на годишен финансов отчет на дружество, учредено извън Европейския съюз, чиито прехвърляеми ценни книжа са допуснати за търгуване на регулиран пазар в страната, освен когато дружеството издава единствено дългови ценни книжа по смисъла на чл. 100к, ал. 2, т. 4 от Закона за публичното предлагане на ценни книжа , допуснати до търговия на регулиран пазар, с единична номинална стойност не по-малка от 50 000 евро, или в случаите на дългови ценни книжа, деноминирани във валута, различна от евро, с номинална стойност към датата на издаването им не по-малка от 50 000 евро. (2) (Изм. - ДВ, бр. 79 от 2024 г.)  При спазване на принципа за съпоставимост и равностойност на изискванията се вписва в регистъра по чл. 20 всеки одитор - физическо лице, от трета държава, след като представи доказателства, че отговаря на изисквания, равностойни на предвидените в чл. 13 - 19 и чл. 20, ал. 2 , и след успешно полагане на изпитите по чл. 22, ал. 1 . (3) (Изм. - ДВ, бр. 79 от 2024 г.)   При спазване на принципа за съпоставимост и равностойност на изискванията се вписва в регистъра по чл. 20 като регистриран одитор - одиторско дружество, от трета държава, което представи доказателства, че: 1. три четвърти от членовете на органите на управление и регистрираните одитори, извършващи задължителен финансов одит от името на дружеството, отговарят на изисквания, равностойни на предвидените в чл. 13 - 19 и чл. 20, ал. 2 ; 2. дружеството извършва задължителен финансов одит при спазване на изискванията за независимост и обективност и правила, равностойни на предвидените в чл. 31 и 54 ; 3. одиторското дружество публикува на своята интернет страница годишен доклад за прозрачност, отговарящ на изискванията на Регламент (ЕС) № 537/2014 . (4) Професионалната дейност на одитори от трети държави, вписани в регистъра по чл. 20 , подлежи на публичен надзор по реда на този закон. (5) За одиторите от трети държави, вписани в регистъра по чл. 20 , се прилагат и изискванията на Регламент (ЕС) № 537/2014 . (6) (Изм. - ДВ, бр. 79 от 2024 г.)  Комисията уведомява Европейската комисия за извършената оценка за съпоставимост и равностойност на изискванията по ал. 2 и 3, както и за основните договорености за сътрудничество със системите за публичен надзор, гарантиране на качеството и налагане на санкции. (7) Одиторските доклади от задължителен финансов одит, издадени от одитори или одиторски дружества от трети държави, които не са регистрирани в страната по съответния ред, не пораждат правни последици на територията на страната. (8) (Нова - ДВ, бр. 79 от 2024 г.)  Разпоредбите на ал. 1 - 7 се прилагат съответно и за регистрираните одитори по устойчивостта. Отписване от регистъра Чл. 24. (1) Регистрираният одитор се отписва от регистъра по чл. 20 в следните случаи: 1. (доп.  - ДВ, бр. 79 от 2024 г.)   подаване на заявление за заличаване на регистрацията като регистриран одитор, както и за частично заличаване на регистрацията като регистриран одитор по устойчивостта; 2. (изм. - ДВ, бр. 18 от 2020 г., в сила от 28.02.2020 г.) влязла в сила присъда за извършено умишлено престъпление от общ характер; 3. (отм.  - ДВ, бр. 79 от 2024 г.) 4. влязло в сила решение за временно изключване от ИДЕС; 5.  (доп.  - ДВ, бр. 79 от 2024 г.)   когато одиторско дружество престане да отговаря на изискванията на чл. 7, ал. 3 или 4 ; 6. смърт на физическото лице. (2) При отписване или при временно лишаване от правото да упражнява одиторска професия на регистриран одитор, одобрен и в друга държава - членка на Европейския съюз, и вписан в регистъра на тази държава членка, Комисията уведомява за това компетентните органи на съответната държава членка, като посочва и причините за това. (3) (Изм. - ДВ, бр. 18 от 2020 г., в сила от 28.02.2020 г.) В случаите по ал. 1, т. 1 - 5 по преценка на Комисията съответната одиторска практика до датата на отписване може да бъде проверена чрез инспекция или разследване. Повторно вписване в регистъра Чл. 25. (1) (Изм. - ДВ, бр. 18 от 2020 г., в сила от 28.02.2020 г.) Регистриран одитор - физическо лице, който 4 или повече години е бил отписан от регистъра по чл. 20 на основание чл. 24, ал. 1, т. 1 - 4 , може да бъде вписан отново в регистъра след практическо обучение от една година, проведено по реда на чл. 19 през последните две години преди повторното вписване. (2) (Изм. - ДВ, бр. 79 от 2024 г.)    За повторно вписване в регистъра дипломираният експерт-счетоводител подава заявление, към което се прилага  документ за удостоверяване на изпълнението на изискванията на ал. 1, както и декларация, че отговаря на изискванията на този закон. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно при повторно вписване като регистриран одитор по устойчивостта. Такса за вписване в регистъра Чл. 26. (Отм. - ДВ, бр. 18 от 2020 г., в сила от 28.02.2020 г.) Клетва Чл. 27. (Изм. - ДВ, бр. 18 от 2020 г., в сила от 28.02.2020 г.) Всеки дипломиран експерт-счетоводител преди вписването му в регистъра по чл. 36, ал. 1, т. 5 полага клетва пред ИДЕС съгласно неговия устав. Професионален печат Чл. 28. (Отм. - ДВ, бр. 79 от 2024 г.) Глава трета. УПРАЖНЯВАНЕ НА ОДИТОРСКА ПРОФЕСИЯ Права на регистрирания одитор Чл. 29. (1) (Изм. - ДВ, бр. 79 от 2024 г.)  Регистрираните одитори имат изключителното право да извършват финансов одит, съответно регистрираните одитори по устойчивостта имат изключителното право да извършват ангажименти за сигурност по устойчивостта, при условията и по реда на този закон. (2) При извършване на финансов одит регистрираният одитор има право: 1. да изисква и да получи пълно съдействие от ръководството на одитираното предприятие по въпроси, имащи отношение към изготвяне на финансовите отчети; 2. да получи неограничен достъп до всякаква информация във връзка с дейността на одитираното предприятие, имаща отношение към изготвяне на финансовите отчети; 3. да присъства при провеждането на инвентаризация на активите и пасивите на одитираното предприятие; 4. по негова преценка да наблюдава процеси, свързани с дейността и управлението на одитираното предприятие. (3) (Нова - ДВ, бр. 79 от 2024 г.)  Разпоредбите на ал. 2 се прилагат съответно и за регистрираните одитори по устойчивостта при извършване на ангажимент за сигурност по устойчивостта. Продължаващо професионално развитие Чл. 30. (1) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Всеки регистриран одитор - физическо лице, участва в признати форми на обучение за поддържане и развитие на професионалната си квалификация с продължителност не по-малка от 40 часа за календарна година. Регистрираните одитори, вписани в регистъра по чл. 20 с правоспособност за извършване на ангажименти за сигурност по устойчивостта, допълнително участват в признати от ИДЕС форми на обучение с продължителност, не по-малка от 20 часа за календарна година. (2) (Изм. - ДВ, бр. 79 от 2024 г.) Условията и редът за провеждане и отчитане на участието в признати форми на обучение за поддържане и развитие на професионалната квалификация на регистрираните одитори се определят с правилата по чл. 71, ал. 3, т. 4 . Задължения на регистрирания одитор Чл. 31. (1) При упражняване на одиторската професия регистрираният одитор е длъжен да: 1. (изм. - ДВ, бр. 79 от 2024 г.) спазва фундаменталните принципи на професионалната етика - почтеност, обективност, професионална компетентност и надлежно внимание, конфиденциалност и професионално поведение, съгласно изискванията на приложимите професионални стандарти и Етичния кодекс; 2. (изм. - ДВ, бр. 79 от 2024 г.) изпълнява поетия одиторски ангажимент в съответствие с приложимите професионални стандарти; 3. защитава по подходящ начин професионалната тайна по отношение на информацията и документите, до които има достъп, както по време на изпълнение на одиторски ангажимент, така и след приключването му; 4. (изм. - ДВ, бр. 79 от 2024 г.) предоставя при поискване от заместващия го регистриран одитор достъп до притежаваната от него относима информация за предприятието, обект на одиторския ангажимент, и изпълнения от него одиторски ангажимент за предходни години съгласно изискванията на приложимите професионални стандарти и Етичния кодекс и да може да удостовери, че е предоставил на заместващия го регистриран одитор достъп до тази информация; 5. (изм. - ДВ, бр. 79 от 2024 г.) информира ръководството на предприятието, обект на одиторския ангажимент, за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 6. (изм. и доп. - ДВ, бр. 79 от 2024 г.) разяснява на ръководството на предприятието, обект на одиторския ангажимент, характера и основанията за модифициране на одиторското мнение, съответно одиторското заключение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение, съответно одиторското заключение; 7. (доп. - ДВ, бр. 79 от 2024 г.) отчита ежегодно дейността си чрез подаване на Единен годишен отчет в електронен вид на електронна платформа, поддържана от ИДЕС, и в съответствие с правилата по чл. 71, ал. 3, т. 4 ; 8. (изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) се застрахова за рисковете на своята дейност за вреди, настъпили вследствие на виновно неизпълнение на неговите задължения, с изключение на времето, през което не предоставя услуги, включващи ангажименти за финансов одит за сигурност по устойчивостта, за преглед на финансова информация и за други ангажименти за изразяване на сигурност, различни от одит или преглед или ангажимент за сигурност по устойчивостта; 9. съдейства на Комисията и на ИДЕС при упражняването на техните правомощия; 10. съхранява одиторската документация за срок 5 години след датата на одиторския доклад; 11. (изм. - ДВ, бр. 79 от 2024 г.) членува в ИДЕС, заплаща встъпителни, годишни или други вноски, определени по вид и размер от управителния съвет на ИДЕС, и спазва неговия устав; 12. (изм. - ДВ, бр. 79 от 2024 г.) предоставя ежегодно на Комисията информация за одитираните от него предприятия, включително и за предприятията по извършени ангажименти за сигурност по устойчивостта, и за получените от тях общи приходи при условия и по ред, определени от Комисията; 13. (нова - ДВ, бр. 79 от 2024 г.) създаде персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила за вписване в регистъра по чл. 20 . (2) В допълнение на задълженията по ал. 1 при извършване на задължителен финансов одит в предприятие от обществен интерес регистрираният одитор е длъжен да: 1. информира ръководството и одитния комитет на предприятието за всички обстоятелства, които са или биха накърнили неговата независимост при изпълнение на поет одиторски ангажимент; 2. предоставя достъп до допълнителните доклади по чл. 60 и до всяка друга информация, предавана на компетентните органи съгласно чл. 61 , в качеството си на предходен регистриран одитор; 3. информира одитния комитет на одитираното предприятие за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 4. разяснява на одитния комитет на одитираното предприятие характера и основанията за модифициране на одиторското мнение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение. (3) Изискванията по ал. 1, т. 11 не са задължителни за регистрираните одитори от други държави - членки на Европейския съюз, и от трети държави. (4) Минималната застрахователна сума по задължителна застраховка \"Професионална отговорност\" за регистрирани одитори, неодитиращи предприятия от обществен интерес, е 20 000 лв. за всяко застрахователно събитие и 60 000 лв. за всички застрахователни събития за една година, а за регистрирани одитори, одитиращи предприятия от обществен интерес, е 250 000 лв. за всяко застрахователно събитие и 1 000 000 лв. за всички застрахователни събития за една година. (5) При прекратяване упражняването на одиторската професия и след отписване от регистъра по чл. 20 съответното лице не е длъжно да сключва допълнителна застраховка съгласно чл. 469, ал. 6 от Кодекса за застраховането . (6) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Договорът по задължителна застраховка \"Професионална отговорност\" се подновява, като се осигурява непрекъснатост на покритието, освен в случаите, когато регистрираният одитор не упражнява дейност, свързана с предоставянето на услуги, включващи ангажименти за финансов одит за сигурност по устойчивостта, за преглед на финансова информация и за изразяване на сигурност, различни от одит или преглед, и е декларирал това обстоятелство по реда на чл. 21, ал. 4 . (7) (Нова - ДВ, бр. 18 от 2020 г., в сила от 28.02.2020 г.) Регистриран одитор, който упражнява одиторската професия само по трудов договор в одиторско дружество и/или чрез участие в такова, не е длъжен да сключва лична застраховка \"Професионална отговорност\". Имуществена отговорност Чл. 32. (1) Регистрираният одитор носи имуществена отговорност за вредите, които е причинил, ако те са пряка и непосредствена последица от негово виновно действие или бездействие. (2) (Доп. - ДВ, бр. 79 от 2024 г.) Когато финансов одит или ангажимент за сигурност по устойчивостта  е извършен съвместно от повече от един регистриран одитор, имуществената отговорност на регистрираните одитори е солидарна. (3) Отговорността по ал. 1 се осъществява съгласно Закона за задълженията и договорите и по правилата на общото исково производство. (4) (Доп. - ДВ, бр. 79 от 2024 г.)  Отговорността на регистрирания одитор към предприятието доверител се ограничава до трикратния размер на договореното възнаграждение за конкретен одиторски ангажимент, но не по-малък от посочените в чл. 31, ал. 4 суми за едно застрахователно събитие. Ограничението на отговорността не се прилага при умишлено неправомерно поведение на регистрирания одитор, включително при обявяване на предприятието доверител в несъстоятелност. Изключване на отговорността Чл. 33. Регистрираните одитори не носят отговорност за допуснати нарушения от ръководството и служителите на одитираните предприятия, както и за разкриването на измами в одитираните предприятия. Отговорност на ръководството на одитираното предприятие Чл. 34. (Изм. и доп. - ДВ, бр. 79 от 2024 г.) Финансовият одит и ангажиментът за сигурност по устойчивостта не освобождават от отговорност ръководството на одитираното предприятие за законосъобразността и целесъобразността на действията му през одитирания период, включително за изготвените от него финансови отчети, съответно отчети за устойчивостта и/или друга финансова или нефинансова информация, както и за контролната система на предприятието. Глава четвърта. ИНСТИТУТ НА ДИПЛОМИРАНИТЕ ЕКСПЕРТ-СЧЕТОВОДИТЕЛИ Статут на ИДЕС Чл. 35. (1) Институтът на дипломираните експерт-счетоводители е юридическо лице на самостоятелна издръжка със седалище София. (2)  (Изм. - ДВ, бр. 79 от 2024 г.) Институтът на дипломираните експерт-счетоводители е професионална организация на дипломираните експерт-счетоводители и регистрираните одитори, която осигурява упражняването на професионалната дейност на своите членове, в интерес на обществото, при спазване на стандартите за професионално и етично поведение. (3) (Нова - ДВ, бр. 79 от 2024 г.)  Устройството и дейността на ИДЕС, правата и задълженията на неговите членовете, както и организацията и работата на неговите органи, се уреждат с устав. Функции на ИДЕС Чл. 36. (1) Институтът на дипломираните експерт-счетоводители организира, ръководи и контролира професионалната дейност на своите членове, като: 1.  (изм. - ДВ, бр. 79 от 2024 г.)  организира и провежда изпитите за придобиване на квалификация на дипломиран експерт-счетоводител и придобиване на квалификация на регистриран одитор по устойчивостта; 2. (доп. - ДВ, бр. 79 от 2024 г.)   организира и провежда изпитите за придобиване на правоспособност на регистриран одитор по финансов одит от други държави - членки на Европейския съюз, и от трети държави; 3. (доп. - ДВ, бр. 79 от 2024 г.)   организира и провежда обучения на кандидатите за дипломирани експерт-счетоводители и за регистрирани одитори по устойчивостта, за повишаване на професионалната квалификация на своите членове и по продължаващото професионално развитие на регистрираните одитори; 4. (отм. - ДВ, бр. 18 от 2020 г., в сила от 28.02.2020 г.) 5. организира и поддържа регистъра на дипломираните експерт-счетоводители; 6. разработва и предлага за утвърждаване от Комисията правилата за изпълнение на дейностите по т. 1 - 5; 7. разработва, внедрява и поддържа функционираща вътрешна система за контрол на професионалната дейност на своите членове и за спазване изискванията на Етичния кодекс; 8. извършва проверки на професионалната дейност на своите членове по подадени от заинтересовани лица сигнали или по инициатива на органите на ИДЕС; в екипите за извършване на проверките може да участват и инспектори от Комисията; 9. дава методически указания и разработва професионални одиторски правила и техники, практически наръчници и технически средства за подпомагане на дейността на своите членове; 10. (изм. - ДВ, бр. 79 от 2024 г.)   издава професионална литература, учебни помагала, научни трудове и други материали, свързани с упражняването, развитието и популяризирането на квалификацията на дипломиран експерт-счетоводител и професията на регистриран одитор и квалификацията на регистриран одитор по устойчивостта; 11. (изм. - ДВ, бр. 79 от 2024 г.)    организира, подпомага и извършва изследователска дейност в областта на финансовия одит, и ангажиментите за сигурност по устойчивостта, на счетоводството и финансовото отчитане, отчитането на устойчивостта на финансовия анализ и управление, както и за други свързани с одиторската професия области; 12. налага дисциплинарни мерки на своите членове; 13. (нова - ДВ, бр. 79 от 2024 г.)   извършва други дейности съгласно устава. (2) Органите и служителите от администрацията на ИДЕС, които са свързани с изпълнение на дейностите по ал. 1, т. 8 и функциите по чл. 85, ал. 3 , са длъжни да спазват изискванията за опазване на професионалната тайна съгласно чл. 82 . Правомощия на председателя на ИДЕС Чл. 37. Институтът на дипломираните експерт-счетоводители се представлява от неговия председател. Органи на ИДЕС Чл. 38. (1) Органи на ИДЕС са: 1. общото събрание; 2. управителният съвет; 3. контролният съвет; 4. съветът по професионална етика; 5. съветът за контрол по качеството на одиторските услуги; 6. дисциплинарният съвет. (2) Общото събрание се състои от всички членове на ИДЕС и приема устав, избира председател на ИДЕС и членове на другите негови органи. (3) Управителният съвет организира и ръководи цялостната дейност на ИДЕС за постигане на неговите цели и се отчита пред общото събрание. Председателят на ИДЕС е член на управителния съвет и ръководи неговите заседания. (4) Контролният съвет контролира изпълнението на решенията на общото събрание и на управителния съвет, изпълнението на бюджета на ИДЕС, спазването на неговия устав и вътрешни правила. (5) (Изм. - ДВ, бр. 79 от 2024 г.)   Съветът по професионална етика текущо наблюдава, методологически подпомага, дава насоки и тълкувания, и контролира изпълнението на изискванията на Етичния кодекс от членовете на ИДЕС. (6) (Изм. - ДВ, бр. 79 от 2024 г.)    Съветът за контрол по качеството на одиторските услуги текущо наблюдава, методологически подпомага, дава насоки и тълкувания, и контролира качеството на професионалната дейност на членовете на ИДЕС чрез проверки. (7) Дисциплинарният съвет разглежда констатациите на контролния съвет, на съвета за контрол по качеството на одиторските услуги и на съвета по професионална етика и се произнася с решение по тях. (8) Контролният съвет разработва правила за своята работа, които се утвърждават от общото събрание. (9) Съветът по професионална етика, съветът за контрол по качеството на одиторските услуги и дисциплинарният съвет разработват правила за своята работа, които се утвърждават от управителния съвет. Тези съвети координират своята дейност с управителния съвет, като са независими в своята професионална преценка по отношение на разглежданите от тях случаи/преписки. (10) (Изм. - ДВ, бр. 105 от 2020 г., в сила от 01.01.2021 г., изм. - ДВ, бр. 79 от 2024 г.) Председателят на ИДЕС и членовете на управителния съвет, на контролния съвет, на съвета по професионална етика, на съвета за контрол по качеството на одиторските услуги и на дисциплинарния съвет на ИДЕС са членове на института и се избират по ред, определен с устава, като трябва да отговарят на следните изисквания: 1. да притежават добро име и професионална репутация в обществото; 2. да имат най-малко 5 години професионален опит в областта на финансовия одит, от които най-малко три години като регистриран одитор. (11)  (Отм. - ДВ, бр. 79 от 2024 г.) Финансиране на дейността на ИДЕС Чл. 39. Финансирането на дейността на ИДЕС се осигурява от: 1. встъпителни и годишни вноски от членовете; 2. приходи от такси за провеждане на курсове и изпити; 3. приходи от абонамент и от издателска дейност; 4. приходи от извършване на консултантски услуги; 5. приходи от санкции, налагани от ИДЕС; 6. приходи от дарения; 7. други приходи. Дисциплинарна отговорност Чл. 40. (Изм. - ДВ, бр. 79 от 2024 г.) (1) За нарушение на устава на ИДЕС регистрираните одитори и дипломираните експерт-счетоводители носят дисциплинарна отговорност. (2) За установени от съвета по професионална етика, съвета за контрол по качеството на одиторските услуги и на контролния съвет нарушения съответните преписки се предават на дисциплинарния съвет, за което се информира управителният съвет на ИДЕС. (3) Дисциплинарни нарушения са: 1. неподаване на единен годишен отчет за професионалната дейност като член на ИДЕС и за изпълнение на задълженията за продължаващо професионално развитие или подаването на такъв с непълна и/или неточна информация; 2. неизпълнение на задълженията за продължаващо професионално развитие; 3. неплащане в срок на встъпителни, годишни или други вноски, утвърдени по вид и размер от управителния съвет; 4. неоказване на съдействие или възпрепятстване на органите на ИДЕС при проверки на професионалната дейност; 5. извършване на действия против интересите на ИДЕС или на неговите членове; 6. уронване на престижа или достойнството на професията или на ИДЕС; 7. неизпълнение на други изисквания на устава, на правила, регламентиращи дейността на ИДЕС, и на решенията на управителния съвет или на общото събрание на ИДЕС; 8. неспазване на принципите и изискванията на приложимите професионални стандарти; 9. неспазване на принципите и изискванията на Международния етичен кодекс на професионалните счетоводители (включително Международни стандарти за независимост); 10. неспазване на законовите изисквания за независимост и липса на конфликт на интереси. (4) За извършени дисциплинарни нарушения се налагат следните дисциплинарни мерки: 1. задължително предписание за отстраняване на констатирано нарушение; 2. публикуване на интернет страницата на ИДЕС на констатираните нарушения за срок една година; 3. лишаване от право да бъде избиран в органите на ИДЕС за срок от 4 години; 4. глоба от 1 000 до 15 000 лв.; 5. предупреждение за изключване от ИДЕС; 6. временно изключване от ИДЕС за срок от една до три години; 7. временно изключване от ИДЕС за срок 5 години. (5) Когато в резултат от извършена по реда на чл. 36, ал. 1, т. 8 проверка се установят нарушения, извършени от регистриран одитор при упражняване на професионалната му дейност, които са нарушения на разпоредбите на закона и/или на Регламент (ЕС) № 537/2014 , управителният съвет изпраща на Комисията доклада от проверката. Комисията извършва разследване и уведомява ИДЕС за резултатите от него, наложените административни наказания и приложените надзорни мерки. (6) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция, разследване или проверка, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , се налага мярката по ал. 4, т. 7. (7) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 4, т. 7. Дисциплинарно производство Чл. 41. (1) Дисциплинарно производство се образува с решение на дисциплинарния съвет на ИДЕС. (2) (Изм. - ДВ, бр. 79 от 2024 г.) Когато дисциплинарният съвет разглежда по същество дисциплинарна преписка, той изпраща покана за участие в заседанието на регистрирания одитор или дипломиран експерт-счетоводител, чиято преписка се разглежда. (3) Дисциплинарният съвет допуска всички доказателства, които са от значение за изясняване на случая. (4) Дисциплинарният съвет се произнася в 14-дневен срок от последното заседание, на което е разглеждана съответната преписка по ал. 2. (5)  (Изм. - ДВ, бр. 79 от 2024 г.) Дисциплинарният съвет налага дисциплинарните мерки по чл. 40, ал. 4, т. 1 - 5 и предлага на управителния съвет да наложи мерките по чл. 40, ал. 4, т. 6 и 7 . (6) (Изм. - ДВ, бр. 79 от 2024 г.)  Управителният съвет взема с мнозинство две трети от членовете си решение за налагане на мерките по чл. 40, ал. 4, т. 6 и 7 в 14-дневен срок от получаване на предложението. (7) (Доп. - ДВ, бр. 79 от 2024 г.)   В дисциплинарното производство се прилагат съответно разпоредбите на глава пета, раздел I от Административнопроцесуалния кодекс . (8) (Изм. - ДВ, бр. 79 от 2024 г.)    Не се образува дисциплинарно производство, а образуваното се прекратява, когато са изтекли три години от извършване на нарушението. (9) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Институтът на дипломираните експерт-счетоводители уведомява писмено Комисията за приложените дисциплинарни мерки по чл. 40, ал. 4, т. 6 и 7 в 14-дневен срок от приемането на съответните решения, както и от влизането им в сила. Обжалване на наложена дисциплинарна мярка Чл. 42. (Изм. - ДВ, бр. 79 от 2024 г.) (1) Решението на дисциплинарния съвет за налагане на дисциплинарна мярка по чл. 40, ал. 4, т. 1 - 5 може да се обжалва в 14-дневен срок от съобщаването му на заинтересованото лице пред управителния съвет на ИДЕС. Управителният съвет се произнася с мотивирано решение по жалбата в едномесечен срок от получаването и. Ако управителният съвет отхвърли жалбата, мотивите за това решение се смятат за част от мотивите на дисциплинарния съвет по обжалваното решение за налагане на дисциплинарна мярка. В производството по обжалване се прилагат съответно разпоредбите на глава шеста от Административнопроцесуалния кодекс . (2) Решението на управителния съвет за налагане на дисциплинарна мярка по чл. 40, ал. 4, т. 6 и 7 подлежи на обжалване пред Административен съд София-град, по реда на Административнопроцесуалния кодекс . (3) Решението на управителния съвет по жалба срещу решение за налагане на мярка по чл. 40, ал. 4, т. 1 е окончателно. (4) Ако жалбата по ал. 1 бъде отхвърлена от управителния съвет, решението на дисциплинарния съвет за налагане на мярка по чл. 40, ал. 4, т. 2 - 5 подлежи на обжалване за законосъобразност пред Административен съд София-град, по реда на Административнопроцесуалния кодекс . Принудително изпълнение на дисциплинарна мярка глоба Чл. 43. Принудителното изпълнение на влязло в сила решение, с което е наложена дисциплинарна мярка глоба, се допуска по искане на управителния съвет на ИДЕС по реда на чл. 418 от Гражданскопроцесуалния кодекс . Част втора. ФИНАНСОВ ОДИТ И АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Част втора. ФИНАНСОВ ОДИТ Глава пета. ФИНАНСОВ ОДИТ НА ФИНАНСОВИ ОТЧЕТИ И АНГАЖИМЕНТ ЗА СИГУРНОСТ ПО УСТОЙЧИВОСТТА - ОБЩИ ИЗИСКВАНИЯ (ЗАГЛ. ДОП. - ДВ, БР. 79 ОТ 2024 Г.) Глава пета. ФИНАНСОВ ОДИТ НА ФИНАНСОВИ ОТЧЕТИ - ОБЩИ ИЗИСКВАНИЯ Цел на финансовия одит (Загл. доп. - ДВ, бр. 79 от 2024 г.) Чл. 44. (1) (Изм. - ДВ, бр. 79 от 2024 г.) Целта на финансовия одит е получаване на разумна степен на сигурност, че финансовият отчет не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор одиторско мнение дали този финансов отчет е изготвен във всички съществени аспекти на съответствие с приложимата за предприятието отчетна рамка. (2)  (Изм. - ДВ, бр. 79 от 2024 г.) За общите рамки за финансово отчитане, приети като приложима отчетна рамка, одиторското мнение е дали финансовият отчет е представен достоверно, във всички съществени аспекти, или дали дава вярна и честна представа за финансовото състояние, резултатите от дейността и паричните потоци на одитираното предприятие към датата на финансовия отчет, в съответствие с приложимата отчетна рамка. (3) Изразяването на одиторско мнение се извършва чрез писмен одиторски доклад. Цел на ангажимента за сигурност по устойчивостта Чл. 44а. (Нов - ДВ, бр. 79 от 2024 г.) (1) Целта на ангажимента за сигурност по устойчивостта е получаване на разумна или ограничена степен на сигурност, че отчетът за устойчивостта, съставна част от доклада за дейността, не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор по устойчивостта одиторско мнение, съответно одиторско заключение, дали той е изготвен във всички съществени аспекти на съответствие с приложимата за предприятието рамка за отчитане на устойчивостта. (2) Изразяването на одиторско мнение, съответно одиторско заключение, по устойчивостта се извършва в писмен доклад, различен от одиторския доклад за извършения финансов одит. Обхват на финансовия одит и на ангажимента за сигурност по устойчивостта (Загл. доп. - ДВ, бр. 79 от 2024 г.) Чл. 45. (1) (Доп. - ДВ, бр. 79 от 2024 г.) Финансовият одит обхваща изпълнението на процедури за постигане на разумна степен на сигурност: 1. (изм. - ДВ, бр. 79 от 2024 г.) за спазване принципите на счетоводството съгласно приложимата отчетна рамка; 2. (изм. - ДВ, бр. 79 от 2024 г.) доколко счетоводната политика на одитираното предприятие е целесъобразна за неговата дейност и е съвместима с приложимата отчетна рамка и счетоводните политики, използвани в съответния отрасъл; 3. (изм. - ДВ, бр. 79 от 2024 г.) за последователността на прилагането на оповестената счетоводна политика съгласно приложимата отчетна рамка; 4. за ефективността на системата на вътрешния контрол, ограничена до постигане целите на одита; 5. за процеса на счетоводното приключване и изготвянето на финансовия отчет; 6. (изм. - ДВ, бр. 79 от 2024 г.) за достоверността и необходимата за потребителите обхватност на представената и оповестена във финансовия отчет информация съгласно приложимата отчетна рамка. (2) (Нова - ДВ, бр. 79 от 2024 г.) Ангажиментът за сигурност по устойчивостта обхваща изпълнението на процедури за постигане на съответната степен на сигурност съгласно чл. 44а, ал. 1 относно: 1. съответствието на отчета за устойчивостта с принципите, правилата и изискванията на приложимата рамка за отчитане на устойчивостта; 2. това доколко политиката по отчитане на устойчивостта на одитираното предприятие е целесъобразна за неговата дейност и е съвместима с приложимата отчетна рамка и отчетни политики, използвани в съответния отрасъл, както и е последователно прилагана; 3. съответствието на установения от предприятието процес по идентифициране, контрол и изготвяне на информация за целите на отчета за устойчивостта спрямо изискванията на приложимата отчетна рамка; 4. съответствието на представената и оповестена в отчета за устойчивостта информация спрямо изискванията за пълнота и уместност на приложимата отчетна рамка; 5. съответствието на отчета за устойчивостта с изискването за маркиране спрямо разпоредбите на Закона за счетоводството ; 6. изискванията за отчитане съгласно чл. 8 от Регламент (ЕС) 2020/852 на Европейския парламент и на Съвета от 18 юни 2020 г. за създаване на рамка за улесняване на устойчивите инвестиции и за изменение на Регламент (ЕС) 2019/208 (ОВ, L 198/13 от 22 юни 2020 г.), наричан по-нататък \" Регламент (ЕС) 2020/852 \". (3) (Предишна ал. 2, изм. - ДВ, бр. 79 от 2024 г.) Когато се изисква по закон, регистрираният одитор изразява становище относно съответствието между информацията във финансовия отчет и тази в доклада за дейността на ръководството на одитираното предприятие, с изключение на частта с отчета за устойчивостта, както и всяка друга информация, която органите на управление на предприятието предоставят заедно с одитирания финансов отчет. (4) (Предишна ал. 3 - ДВ, бр. 79 от 2024 г.) Без да се засягат изискванията за докладване по този закон и Регламент (ЕС) № 537/2014 , обхватът на финансовия одит не включва изразяване на сигурност относно бъдещата жизнеспособност на одитираното предприятие, нито за ефективността или ефикасността, с които ръководството на одитираното предприятие е управлявало или ще управлява дейността на предприятието. Етични изисквания Чл. 46. (Изм. - ДВ, бр. 79 от 2024 г.) Преди поемане на одиторски ангажимент и по време на неговото извършване регистрираният одитор оценява и документира писмено съответствието с изискванията на приложимите професионални стандарти и на Етичния кодекс по отношение на своята независимост и на фундаменталните етични принципи. Професионален скептицизъм и професионална преценка Чл. 47. (1) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) При изпълнение на одиторски ангажимент регистрираният одитор действа с професионален скептицизъм и прилага професионална преценка при спазване изискванията на този закон и в съответствие с приложимите професионални стандарти. Регистрираният одитор поддържа професионален скептицизъм, като взема предвид възможността за наличие на съществено неправилно отчитане и/или докладване, дължащи се на факти или поведение, индикиращи нередности, включително измама или грешка, независимо че предишният опит на регистрирания одитор е показал, че ръководството на одитираното предприятие и лицата, натоварени с общо управление, действат честно и почтено. (2) (Доп. - ДВ, бр. 79 от 2024 г.) Алинея 1 се прилага и когато регистрираният одитор прави преглед на приблизителни оценки на ръководството на одитираното предприятие относно справедливите стойности, обезценката на активите, провизиите и бъдещите парични потоци, които са от значение за определяне на способността на одитираното предприятие да продължи да функционира като действащо или за представянето на дейността му по устойчивото развитие. Поемане на одиторски ангажимент (Загл. изм. - ДВ, бр. 79 от 2024 г.) Чл. 48. (1) (Изм. - ДВ, бр. 79 от 2024 г.) Поемането на одиторски ангажимент за финансов одит, съответно за изразяването на сигурност по устойчивостта, се осъществява с писмо за поемане на одиторски ангажимент, подписано от предприятието доверител и от регистрирания одитор, съгласно изискванията на приложимите професионални стандарти. В писмото за поемане на одиторския ангажимент се посочва регистрираният одитор - физическо лице, отговорен за извършването на финансов одит, съответно за извършването на ангажимента за сигурност по устойчивостта. (2) (Изм. - ДВ, бр. 79 от 2024 г.) Одиторското възнаграждение и условията за заплащане се договарят между лицата по ал. 1. Възнаграждението за извършване на финансов одит, съответно за извършването на ангажимент за сигурност по устойчивостта, не може да бъде условно или определено на база предоставяне на допълнителни услуги на одитираното предприятие. (3) (Изм. - ДВ, бр. 79 от 2024 г.) Изборът на регистриран одитор за извършване на задължителен финансов одит, съответно на задължителен ангажимент за сигурност по устойчивостта, се извършва с решение на общото събрание на съдружниците/акционерите, от неограничено отговорните съдружници или от едноличния собственик на капитала в предприятието доверител. Изборът на регистриран одитор за извършване на доброволен финансов одит, съответно на доброволен ангажимент за сигурност по устойчивостта, може да се извърши и от други органи на предприятието доверител. (4) (Изм. - ДВ, бр. 79 от 2024 г.) Всяка договорна клауза, по силата на която изборът на общото събрание на акционерите или съдружниците, съответно на неограничено отговорните съдружници или на едноличния собственик на капитала, в предприятието доверител се ограничава до определени категории или списъци на регистрирани одитори във връзка с назначаването на регистриран одитор, който да извърши задължителен финансов одит на финансови отчети на това предприятие, съответно задължителен ангажимент за сигурност по устойчивостта, се забранява. Всички подобни клаузи са нищожни. (5) (Нова - ДВ, бр. 79 от 2024 г.) Акционерите или съдружниците в големи предприятия по смисъла на чл. 19, ал. 5 от Закона за счетоводството , които са длъжни да изготвят отчети за устойчивостта съгласно разпоредбите на Закона за счетоводството , с изключение на одитираните предприятия, чиито прехвърляеми ценни книжа са допуснати за търгуване на регулиран пазар в държава членка, които представляват повече от 5 на сто от правата на глас или от капитала на предприятието, могат да поискат от общото събрание да назначи друг регистриран одитор, който е различен от или не принадлежи към одиторското дружество или мрежа на одитора, извършващ задължителния финансов одит или изпълняващ задължителен ангажимент за сигурност по устойчивостта, да изготви и да представи на общото събрание доклад за някои елементи на отчета за устойчивостта. Освобождаване на регистриран одитор от изпълнение на поет одиторски ангажимент (Загл. изм. и доп. - ДВ, бр. 79 от 2024 г.) Чл. 49. (1) Регистриран одитор, който е избран и с когото има подписано писмо по чл. 48 , не може да откаже издаването на одиторски доклад или да бъде освободен от ангажимента предсрочно, освен при наличието на основателни причини. Различие в мненията относно счетоводно третиране или обхват и характер на одиторските процедури не е основателна причина за отказ от издаване на одиторски доклад или за предсрочно освобождаване от ангажимент. (2) Основателна причина по ал. 1 е някое от следните обстоятелства: 1. наличие на факти и обстоятелства, които нарушават независимостта или обективността на регистрирания одитор; 2. обективна невъзможност да бъде изпълнен поетият ангажимент за финансов одит; 3. (изм. - ДВ, бр. 79 от 2024 г.) други обстоятелства, посочени в приложимите професионални стандарти и/или в други нормативни актове, при одиторски ангажименти, които са различни от задължителен финансов одит и свързани с одита услуги и не са предоставени на предприятия от обществен интерес; в тези случаи регистрираният одитор документира всички обстоятелства, обосноваващи предсрочното освобождаване от ангажимент. (3) При предсрочно освобождаване или отказ от изпълнение на поет ангажимент за задължителен финансов одит одитираното предприятие и регистрираният одитор уведомяват писмено в 7-дневен срок Комисията и ИДЕС за освобождаването или за отказа, като посочват основанията за това. При задължителен финансов одит на финансов отчет на предприятие от обществен интерес по същия ред се уведомяват и съответните органи с регулативни и надзорни правомощия по отношение на дейността на одитираното предприятие. (4) (Доп. - ДВ, бр. 79 от 2024 г.) Когато при задължителен финансов одит на финансов отчет на предприятие от обществен интерес бъде установено, че е налице основателна причина по ал. 2, т. 1, съдружниците или акционерите, представляващи 5 на сто или повече от правата на глас или от капитала на одитираното предприятие, както и Комисията може да предявят по съдебен ред иск за предсрочно освобождаване от ангажимента на регистрирания одитор. (5) (Нова - ДВ, бр. 79 от 2024 г.) Отписано от регистъра по чл. 20 или временно лишено от права по чл. 89 физическо лице или одиторско дружество незабавно след отписването, съответно от влизане в сила на решението за лишаване от права, уведомява писмено ръководствата на дружествата, спрямо които е поело одиторски ангажимент, че не може да изпълни ангажимента и изпълнението на същия трябва да бъде възложено на друг регистриран одитор. Документиране Чл. 50. (1) (Изм. - ДВ, бр. 79 от 2024 г.) Документирането на финансовия одит и процедурите по изпълнението му се извършват в съответствие с разпоредбите на действащото законодателство и изискванията на приложимите професионални стандарти. (2) (Изм. - ДВ, бр. 79 от 2024 г.) Ръководството на одитираното предприятие предоставя на регистрирания одитор финансовия отчет за одит, както и подписано представително писмо от органа за управление съгласно изискванията на приложимите професионални стандарти. (3) В случаите на задължителен финансов одит ръководството на одитираното предприятие предоставя на регистрирания одитор освен посоченото в ал. 2 и решението на съответния орган на управление за одобрението на финансовия отчет и доклада за дейността. (4) Органите за управление на одитираното предприятие са длъжни да предоставят и всяка друга информация, необходима на регистрирания одитор за извършването на финансовия одит и за издаването на одиторски доклад. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и при извършването на ангажимент за сигурност по устойчивостта. Удостоверяване на резултатите от извършен финансов одит Чл. 51. (1) Регистрираният одитор представя резултатите от извършения финансов одит в одиторски доклад. (2) (Изм. и доп. - ДВ, бр. 79 от 2024 г.) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При задължителен финансов одит одиторският доклад отговаря на изискванията на ал. 2, като съдържа най-малко следното: 1. адресат/адресати; 2. дата на съставяне; 3. (изм. - ДВ, бр. 79 от 2024 г.) наименование на предприятието, чийто финансов отчет е предмет на финансовия одит; уточняване на вида на финансовия отчет, датата и периода, които обхваща; посочване на отчетна рамка, която е била приложена при изготвянето му; 4. (изм. - ДВ, бр. 79 от 2024 г.) описание на финансовия одит, в което най-малко се посочват приложимите професионални стандарти, в съответствие с които е извършен; 5. (изм. - ДВ, бр. 79 от 2024 г.) одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор за това дали финансовият отчет дава вярна и честна представа съгласно приложимата отчетна рамка и отговаря на законовите изисквания, когато е приложимо, или отказ от мнение, ако регистрираният одитор не може да изрази одиторско мнение; 6. други въпроси, на които регистрираният одитор е обърнал внимание с параграф, без да квалифицира одиторското мнение; 7. (изм. - ДВ, бр. 79 от 2024 г.) становище дали докладът за дейността, с изключение на частта с отчета за устойчивостта, съответства на финансовите отчети за същата финансова година и дали е бил изготвен в съответствие с приложимите законови изисквания; 8. (изм. - ДВ, бр. 79 от 2024 г.) изявление дали са налице случаи на съществено неправилно докладване в доклада за дейността на одитираното предприятие, с изключение на частта с отчета за устойчивостта, и характера на неправилното докладване; 9. констатация за всякаква съществена несигурност, свързана със събития или условия, които могат да породят сериозни съмнения относно способността на предприятието да продължи дейността си като действащо предприятие; 10. (изм. - ДВ, бр. 79 от 2024 г.) място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) При задължителен финансов одит на финансов отчет на предприятие от обществен интерес одиторският доклад отговаря на изискванията на ал. 3, както и когато е приложимо, на изискванията на чл. 10 от Регламент (ЕС) № 537/2014 . (5) Когато финансовият одит е извършен съвместно от повече от един регистриран одитор, регистрираните одитори постигат съгласие по резултатите от финансовия одит и представят общ одиторски доклад и одиторско мнение. В случай на несъгласие всеки регистриран одитор представя своето одиторско мнение в отделен абзац от одиторския доклад и посочва причината за несъгласието. (6) Одиторският доклад при задължителен финансов одит се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - когато финансовият одит е извършен пряко от регистрирания одитор като физическо лице или чрез търговското дружество, чрез което упражнява одиторската професия; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия одиторското дружество, както и с името и личния подпис на регистрирания одитор, отговорен за одита от името на одиторското дружество, когато финансовият одит е извършен от одиторско дружество. (7) Когато задължителният финансов одит е извършен съвместно от повече от един регистриран одитор, одиторският доклад се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - за всеки регистриран одитор, участвал в извършването на съвместния одит в качеството си на физическо лице; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия на одиторското дружество, както и с името и личния подпис на регистрирания одитор, отговорен за одита от името на одиторското дружество - за всяко одиторско дружество, участвало в съвместния одит. (8) (Изм. - ДВ, бр. 79 от 2024 г.) Одиторският доклад при задължителен финансов одит на консолидиран финансов отчет отговаря на изискванията по ал. 1 - 6. Когато се изисква докладване за съответствието между доклада за дейността и финансовия отчет съгласно чл. 45, ал. 3 на ниво група по смисъла на § 1, т. 2 от допълнителните разпоредби на Закона за счетоводството , регистрираният одитор изразява становище за съответствие на консолидирания финансов отчет и консолидирания доклад за дейността. (9) (Изм. - ДВ, бр. 79 от 2024 г.) При задължителен финансов одит личният подпис на регистрирания одитор се поставя върху одиторския доклад и върху всеки от елементите на годишния финансов отчет, без приложението, съгласно приложимата отчетна рамка, за които е изразено одиторското мнение. Когато регистрираният одитор подписва годишния финансов отчет с електронен подпис съгласно Закона за електронния документ и електронните удостоверителни услуги , подписът се счита за поставен върху всеки от елементите на отчета. Удостоверяване на резултатите от извършен ангажимент за сигурност по устойчивостта Чл. 51а. (Нов - ДВ, бр. 79 от 2024 г.) (1) Регистрираният одитор по устойчивостта представя резултатите от извършения ангажимент за сигурност по устойчивостта в одиторски доклад. (2) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При извършването на задължителен ангажимент за сигурност по устойчивостта докладът отговаря на изискванията на ал. 2, като съдържа най-малко следното: 1. наименование на доклада, с ясно обозначаване дали е за ограничена или разумна степен на сигурност; 2. адресат/адресати; 3. дата на съставяне; 4. наименование на предприятието, чийто индивидуален или консолидиран отчет за устойчивостта е предмет на одиторския ангажимент; 5. посочване дали е индивидуален или консолидиран отчет за устойчивостта и датата и периода, които обхваща; 6. посочване на прилаганата при изготвянето му рамка за отчитане на устойчивостта; 7. описание на обхвата и типа на ангажимента за сигурност по устойчивостта; 8. посочване на приложимите професионални стандарти, в съответствие с които е извършен ангажиментът за сигурност по устойчивостта; 9. при ангажимент за изразяване на разумна степен на сигурност - одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор по устойчивостта за това дали отчетът за устойчивостта е в съответствие съгласно приложимата рамка за отчитане на устойчивостта и отговаря на законовите изисквания, когато е приложимо, или отказ от мнение, ако регистрираният одитор по устойчивостта не може да изрази одиторско мнение; 10. при ангажимент за изразяване на ограничена степен на сигурност - одиторско заключение, което може да бъде немодифицирано, квалифицирано или отрицателно, или отказ от заключение, ако регистрираният одитор не може да изрази такова, за съответствие съгласно приложимата отчетна рамка и за: а) извършвания от предприятието процес по идентифициране на отчитаната информация спрямо изискванията на приложимата отчетна рамка; б) съответствие на отчета за устойчивостта с изискването за маркиране на отчетите за устойчивостта спрямо разпоредбите на Закона за счетоводството ; в) изискванията за отчитане съгласно чл. 8 от Регламент (ЕС) 2020/852 ; 11. други въпроси, на които регистрираният одитор по устойчивостта е обърнал внимание с параграф, без да квалифицира одиторското мнение, съответно одиторското заключение; 12. други въпроси за докладване по изисквания на приложимите професионални стандарти или нормативни разпоредби; 13. място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) Когато ангажиментът за сигурност по устойчивостта е извършен съвместно от повече от един регистриран одитор по устойчивостта, регистрираните одитори постигат съгласие за резултатите от ангажимента и представят общ одиторски доклад, съдържащ тяхното одиторско мнение, съответно одиторско заключение. В случай на несъгласие всеки регистриран одитор по устойчивостта представя своето одиторско мнение, съответно одиторско заключение, в отделен абзац от одиторския доклад, като посочва причината за несъгласието. (5) При ангажименти за сигурност по устойчивостта на предприятие от обществен интерес одиторският доклад отговаря на изискванията на ал. 3, както и когато е приложимо - на изискванията на чл. 10 от Регламент (ЕС) № 537/2014 . (6) Одиторският доклад по задължителен ангажимент за сигурност по устойчивостта се удостоверява със: 1. името на регистрирания одитор по устойчивостта и личния му подпис - когато ангажиментът е извършен пряко от регистрирания одитор по устойчивостта като физическо лице или чрез търговското дружество, чрез което упражнява одиторската професия; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество. (7) Когато задължителният ангажимент за сигурност по устойчивостта е извършен съвместно от повече от един регистриран одитор по устойчивостта, одиторският доклад се удостоверява със: 1. името на регистрирания одитор по устойчивостта и личния му подпис - за всеки регистриран одитор по устойчивостта, участвал в извършването на ангажимента в качеството си на физическо лице; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество - за всяко дружество, участвало в съвместния ангажимент. (8) Одиторският доклад при задължителен ангажимент за сигурност по устойчивостта на консолидиран отчет за устойчивостта отговаря на изискванията по ал. 1 - 7. (9) При извършването на ангажимент за сигурност по устойчивостта личният подпис на регистрирания одитор по устойчивостта се поставя върху одиторския доклад, върху основните елементи на отчета за устойчивостта, като съставна част от доклада за дейността, съгласно приложимата отчетна рамка. (10) Задължителен ангажимент за сигурност по устойчивостта се изпълнява от един регистриран одитор по устойчивостта, освен когато се изисква по закон или ако предприятието доброволно реши ангажиментът да бъде извършен съвместно от двама регистрирани одитори по устойчивостта. Финансов одит на друга финансова информация Чл. 52. Разпоредбите на тази глава се прилагат и за ангажименти за извършване на финансов одит на друга финансова информация. Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ И НА ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ИЗМ. - ДВ, БР. 79 ОТ 2024 Г.) Подготовка на финансовия одит и на ангажимента за сигурност по устойчивостта, оценка на заплахите за независимостта (Загл. изм. - ДВ, бр. 79 от 2024 г.) Чл. 53. (1) (Предишен текст на чл. 53 - ДВ, бр. 79 от 2024 г.) В допълнение на задълженията по глава пета , при поемане и продължаване на ангажимент за задължителен финансов одит регистрираният одитор оценява и документира писмено дали: 1. са изпълнени изискванията за независимост и обективност по чл. 54 ; 2. има заплахи за неговата независимост и какви предпазни мерки са приложени за намаляване на тези заплахи; 3. разполага с компетентни служители, време и ресурси, необходими за извършване на финансовия одит; 4. (нова - ДВ, бр. 18 от 2020 г., в сила от 28.02.2020 г.) отговорният одитор е вписан в регистъра по чл. 20 в случаите, когато ангажиментът се изпълнява от одиторско дружество. (2) (Нова - ДВ, бр. 79 от 2024 г.) Разпоредбите на ал. 1 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Независимост и конфликт на интереси Чл. 54. (1) Регистрираният одитор, както и всяко физическо лице, което е в състояние пряко или косвено да окаже влияние върху резултата от задължителния финансов одит, трябва да бъде независим от одитираното предприятие и да не участва в процеса на вземане на решения в него. Изискването за независимост се спазва най-малко както през периода, обхванат от финансовите отчети - предмет на одита, така и през периода, в който се извършва финансовият одит. (2) Регистрираният одитор предприема необходимите предпазни мерки, за да може при извършването на финансовия одит независимостта му да не бъде повлияна от съществуващ или от потенциален конфликт на интереси или от икономически или друг вид преки или косвени взаимоотношения. Тези изисквания се прилагат и за: 1. неговата одиторска мрежа, когато е приложимо, и 2. всички лица, работещи за него или под негов контрол, или които са пряко или косвено свързани с него чрез взаимоотношения на контрол. (3) Регистрираният одитор не извършва задължителен финансов одит, ако една обективна, разумна и информирана трета страна би могла да направи заключение, като вземе предвид приложените от него предпазни мерки, че независимостта му е компрометирана от наличието на риск от проверка на собствената му дейност, наличие на собствен интерес, застъпничество, близки отношения или заплаха, вследствие на финансови, лични, икономически, трудови или други взаимоотношения между: 1. него, неговата одиторска мрежа и всяко физическо лице, което е в състояние да окаже влияние върху резултата от одита, и 2. одитираното предприятие. (4) Регистрираният одитор отразява в работните документи по одита всички съществени заплахи за своята независимост, както и приложените мерки за смекчаване ефекта на тези заплахи. (5) Регистрираният одитор не участва в извършването на задължителен финансов одит, нито влияе по някакъв начин на резултатите от него, ако: 1. притежава финансови инструменти на одитираното предприятие, различни от дялове, притежавани непряко чрез диверсифицирани колективни инвестиционни схеми; 2. притежава финансови инструменти на предприятие, свързано с одитираното предприятие, притежаването на които може да породи или да се възприеме като пораждащо конфликт на интереси, и които са различни от дялове, притежавани непряко чрез диверсифицирани колективни инвестиционни схеми; 3. е бил в трудови или икономически, или друг вид отношения с това одитирано предприятие през периодите по ал. 1, като тези отношения могат да породят или да се възприемат като пораждащи конфликт на интереси; 4. е налице обстоятелство по т. 1 - 3 за съпруг или роднина по права или по съребрена линия до втора степен включително, или за лица, свързани с регистрирания одитор. (6) Лицата по ал. 2 не искат и не приемат подаръци или услуги под формата на пари или под друга форма от одитираното предприятие или от всяко друго предприятие, свързано с одитираното предприятие, освен ако обективна, разумна и информирана трета страна не би преценила, че тяхната стойност е незначителна или неносеща последствия. (7) Когато в периодите по ал. 1 одитираното предприятие бъде придобито от друго, слее се с друго или придобие друго предприятие, регистрираният одитор установява и подлага на оценка всички предишни или настоящи интереси или отношения с това предприятие, включително услуги, различни от одиторските, предоставени на това предприятие, които биха могли да компрометират неговата независимост и възможността да продължи извършването на задължителен одит след датата на преобразуване. При първа възможност и най-късно в срок до три месеца от датата на преобразуването регистрираният одитор предприема необходимите действия за преустановяване на всички настоящи интереси и отношения, които биха могли да компрометират неговата независимост, и при възможност предприема мерки за свеждане до минимум на всяка заплаха за неговата независимост, произтичаща от предишни или настоящи интереси и отношения. (8) (Нова - ДВ, бр. 79 от 2024 г.) Разпоредбите на ал. 1 - 7 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Вътрешна организация на работата на регистрирания одитор Чл. 55. (1) Регистрираният одитор, който извършва задължителен финансов одит, е длъжен да отговаря на следните изисквания: 1. (изм. - ДВ, бр. 18 от 2020 г., в сила от 28.02.2020 г.) прилага политики и процедури, които гарантират, че собствениците на капитала, членовете на управителните, надзорните и контролните му органи или свързани с тях лица не се намесват в изпълнението, нямат достъп до одиторската информация и не могат да предприемат действия, които застрашават независимостта и обективността на регистрирания одитор, който извършва финансов одит от името на одиторското дружество - когато е одиторско дружество; 2. (изм. - ДВ, бр. 79 от 2024 г.) разполага с надеждни процедури, с механизми за управление на качеството, с ефективни процедури за оценка на риска и с ефективни контролни и защитни механизми по отношение на системите за обработка на информацията; 3. прилага механизми за контрол на качеството, които да осигурят спазване на решенията и процедурите на всички равнища в одиторското дружество или в изградената от регистрирания одитор организация на работа; 4. прилага политики и процедури, които гарантират, че всички лица, които работят за него и участват в одита, притежават необходимите знания и опит за изпълнение на възложените им задължения; 5. прилага политики и процедури, които гарантират, че при възлагането на подизпълнители на функции по извършване на финансов одит се извършва по начин, който не влошава вътрешния контрол на качеството, както и да не пречи на Комисията да упражнява ефективен надзор за спазването на този закон и на Регламент (ЕС) № 537/2014 ; 6. прилага ефективни организационни и управленски механизми за предотвратяване, отстраняване, откриване или управление и оповестяване на всички възможни заплахи за своята независимост по чл. 54 ; 7. прилага политики и процедури за извършване на задължителен финансов одит, наставничество, надзор над и преразглеждане на дейностите на служителите и за създаване и попълване на одиторското досие в съответствие с изискванията на чл. 56 ; 8. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) изгражда и поддържа подходяща система за управление на качеството, която да гарантира качеството на задължителния финансов одит и да обхваща поне политиките и процедурите по т. 1 - 7; при одиторско дружество отговорността за системата за управление на качеството се носи от лице, което е регистриран одитор; 9. прилага и използва подходящи системи, ресурси и процедури, за да гарантира непрекъснатото и редовно осъществяване на дейността си; 10. (изм. - ДВ, бр. 18 от 2020 г., в сила от 28.02.2020 г.) създава и прилага подходящи и ефективни организационни и управленски механизми за регистриране на нарушения, които имат или могат да имат сериозни последици за качеството на дейността му, както и за тяхното отстраняване; 11. прилага подходящи политики относно възнагражденията, включително политика за участие в печалбите, които предоставят достатъчно стимули за постигане на резултати, с цел да се осигури качествен задължителен финансов одит; размерът на приходите, които регистрираният одитор получава от предлагането на услуги на одитираното предприятие, различни от одиторските, не е част от оценката на работата и възнаграждението на което и да е лице, участващо в извършването на задължителен финансов одит или способно да окаже влияние върху това извършване; 12. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) наблюдава и оценява адекватността и ефективността на своите системи и механизми за управление на качеството, както и съответствието им с изискванията на този закон и когато е приложимо, на Регламент (ЕС) № 537/2014 , и предприема подходящи действия за отстраняване на пропуските; извършва ежегоден преглед и оценка на системата за управление на качеството, посочена в т. 8, като документира констатациите от тази оценка, както и всички предложени промени във връзка с това; 13. прилага подходящи вътрешни процедури за докладване по определен ред от неговите служители на потенциални или действителни нарушения на този закон или на Регламент (ЕС) № 537/2014 . (2) (Изм. - ДВ, бр. 79 от 2024 г.) Политиките и процедурите по ал. 1 се документират писмено и се предоставят на всички лица, които работят за регистрирания одитор. (3) Възлагането на подизпълнител на функции по извършване на финансов одит по ал. 1, т. 5 не води до освобождаване от или ограничаване на отговорността на регистрирания одитор. (4) Регистрираният одитор във всеки момент трябва да е в състояние да докаже пред Комисията, че политиките и процедурите по ал. 1 са подходящи и съобразени с мащаба и сложността на неговата дейност. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта. Организация на извършването на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 56. (1) (Изм. - ДВ, бр. 79 от 2024 г.) При извършването на задължителен финансов одит регистрираният одитор осигурява достатъчно време и ресурси, за да може да изпълни задълженията си адекватно и одитът да бъде извършен качествено. (2) (Доп. - ДВ, бр. 79 от 2024 г.) Когато задължителният финансов одит се извършва от одиторско дружество, то назначава отговорен за одита регистриран одитор - физическо лице. Одиторското дружество предоставя на отговорния регистриран одитор достатъчно ресурси, включително персонал с необходимите познания и умения, за да може да изпълни задълженията си адекватно и одитът да бъде извършен качествено. Отговорният одитор участва активно в извършването на задължителния финансов одит, като отделя достатъчно време и ресурси за качествено изпълнение на своите задължения. (3) (Изм. - ДВ, бр. 79 от 2024 г.) Регистрираният одитор съхранява информация за всички нарушения на разпоредбите на този закон и когато е приложимо, на Регламент (ЕС) № 537/2014 . Информацията включва и данни за последиците от нарушенията, за предприетите действия за отстраняването им, както и за направените промени в системата за управление на качеството във връзка с това. Регистрираният одитор изготвя и годишен доклад за всички действия по отстраняване на нарушенията и го разпространява в рамките на своята одиторска практика. (4) Когато регистрираният одитор ползва външни експерти за консултации, той документира отправеното искане и получените съвети. (5) (Доп. - ДВ, бр. 79 от 2024 г.) Регистрираният одитор съхранява всички данни и документи, които обосновават посоченото в одиторския доклад по чл. 51 съответно по чл. 51а , и когато е приложимо - докладите по чл. 10 и 11 от Регламент (ЕС) № 537/2014 . (6) Регистрираният одитор създава одиторско досие за всеки извършен задължителен финансов одит, като задължително се документират данните по чл. 53 и когато е приложимо - по чл. 6 - 8 от Регламент (ЕС) № 537/2014 . Одиторското досие се приключва и архивира не по-късно от 60 дни след датата на подписване на одиторския доклад. (7) Регистрираният одитор създава и поддържа досие за всяко одитирано предприятие, което съдържа най-малко следната информация: 1. наименование, ЕИК, седалище и адрес на управление на одитираното предприятие; 2. имената на отговорния одитор и на лицето, извършило преглед за контрол на качеството преди издаване на одиторския доклад, когато е приложимо; 3. (доп. - ДВ, бр. 79 от 2024 г.) получените възнаграждения за всяка финансова година от одитираното предприятие поотделно за извършен финансов одит, както и за всички предоставени други услуги на това предприятие. (8) Регистрираният одитор съхранява в регистър информация за всяка жалба, подадена в писмена форма, относно извършването на финансов одит. (9) (Нова - ДВ, бр. 79 от 2024 г.) Разпоредбите на ал. 1 - 8 се прилагат съответно и за регистрирания одитор по устойчивостта, когато извършва задължителен ангажимент за сигурност по устойчивостта. Специфични изисквания при задължителен финансов одит на консолидиран финансов отчет и при задължителен ангажимент за сигурност на консолидиран отчет за устойчивостта (Загл. доп. - ДВ, бр. 79 от 2024 г.) Чл. 57. (1) При извършване на задължителен финансов одит на консолидиран финансов отчет на група предприятия одиторът на групата носи цялата отговорност за изразеното в одиторския доклад мнение относно консолидирания финансов отчет, включително в съответствие с изискванията на Регламент (ЕС) № 537/2014 . (2) Одиторът на групата изготвя документация за извършената работа от регистрираните одитори, одитори и/или одиторски дружества от други държави - членки на Европейския съюз, или от трети държави, за целите на одита на групата. (3) Одиторът на групата прави оценка на работата, извършена от другите одитори за целите на одита на групата, и документира естеството, времето на изпълнение и обхвата на работата, извършена от тези одитори, включително, когато е приложимо, извършения от него преглед на одиторската документация на тези одитори. За да разчита на работата им, одиторът на групата иска съгласието на тези одитори за предаване на съответната документация при провеждането на одита на консолидирания финансов отчет. (4) Одиторът на групата прави проверка на работата, извършена от другите одитори за целите на одита на групата, и документира това. Документацията, съхранявана от одитора на групата, трябва да осигурява възможност на Комисията да прави проверки на работата му. Когато одиторът на групата не е в състояние да извърши тази проверка, той извършва допълнителна работа по одита - пряко или чрез възлагане на тези задачи на подизпълнител, и информира за това Комисията. (5) Когато одиторът на групата подлежи на инспекция за гарантиране на качеството или на разследване относно задължителен финансов одит на консолидиран финансов отчет на група предприятия, одиторът на групата при поискване предоставя на Комисията съответната документация, която е съхранявана при него, за извършената работа от другите одитори за целите на одита на групата, както и всички други работни документи. (6) Комисията може да поиска от съответните компетентни органи на държавите - членки на Европейския съюз, допълнителна документация за работата, извършена от другите одитори за целите на одита на групата. (7) Когато предприятие майка или дъщерно предприятие от група предприятия е одитирано от одитор или от одиторско дружество от трета държава, Комисията може да поиска допълнителна документация за работата, извършена от другите одитори за целите на одита на групата, от съответните компетентни органи на тази трета държава чрез действащите договорености, посочени в чл. 104 . (8) Когато предприятие майка или дъщерно предприятие от група е одитирано от одитор или от одиторско дружество от трета държава, с която не са сключени договорености, отговарящи на изискванията на чл. 104 , одиторът на групата отговаря и за гарантиране на надлежното предоставяне на допълнителна документация за работата, извършена от одиторите от тази трета държава, включително за работните документи, свързани с одита на групата. За гарантиране на предоставянето одиторът на групата съхранява копие от тази документация или се договаря с одиторите от третата държава, при поискване, да получи разрешен и неограничен достъп до документацията, или предприема други подходящи действия. Когато работните документи по одита не може да бъдат предоставени от одитора от третата държава, одиторът на групата удостоверява чрез документацията при него, че е предприел необходимите действия за получаване на достъп до тези документи, като в случай на причина, различна от причина, свързана със законодателството на третата държава, в документацията се включва доказателство за съществуването и. (9) Когато регистриран одитор извършва задължителен финансов одит в предприятие, което е част от група, в рамките на която предприятието майка е установено в трета държава, посочените в този закон правила за професионална тайна не възпрепятстват регистрирания одитор да предаде съответните документи за извършената работа на одитора на групата, който се намира в третата страна, ако тези документи са необходими за извършването на одит на консолидиран финансов отчет на предприятието майка. (10) Регистриран одитор, извършващ задължителен финансов одит в предприятие, което е емитирало ценни книжа в трета държава или е част от група, която изготвя консолидирани финансови отчети в трета държава, може да предава държаните от него работни или други документи, свързани с одита на това предприятие, на компетентните органи на съответните трети държави само при условията, определени в чл. 105 . (11) (Изм. - ДВ, бр. 17 от 2019 г.) Предаването на информация на одитор на група, намиращ се в трета държава, се извършва при спазване на изискванията за защита на личните данни. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и при извършването на задължителен ангажимент за сигурност по устойчивостта на консолидиран отчет за устойчивостта. Ограничения при заемане на длъжност след приключване на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 58. (1) Регистриран одитор, който извършва задължителен финансов одит, не може да бъде избиран или назначаван в одитирано предприятие преди изтичането на една година, а при задължителен финансов одит в предприятие от обществен интерес - на две години от датата на приключване на одита, на следните длъжности: 1. ръководна длъжност; 2. член на одитен комитет или на орган, изпълняващ функции на одитен комитет; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол. (2) (Изм. - ДВ, бр. 79 от 2024 г.) Ограничението по ал. 1 се прилага за всички регистрирани одитори - физически лица, за отговорните одитори от одиторско дружество, както и за всички служители, съдружници или други физически лица, участвали при извършването на съответния задължителен финансов одит. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта, който извършва задължителен ангажимент за сигурност по устойчивостта. Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ И ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА НА ОТЧЕТИ ЗА УСТОЙЧИВОСТТА НА ПРЕДПРИЯТИЯТА ОТ ОБЩЕСТВЕН ИНТЕРЕС (ЗАГЛ. ДОП. - ДВ, БР. 79 ОТ 2024 Г.) Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ НА ПРЕДПРИЯТИЯТА ОТ ОБЩЕСТВЕН ИНТЕРЕС Одиторски доклад Чл. 59. (Изм. - ДВ, бр. 79 от 2024 г.) Регистриран одитор, който извършва задължителен финансов одит на годишен финансов отчет, съответно регистриран одитор по устойчивостта, който извършва задължителен ангажимент за сигурност по устойчивостта на годишен отчет за устойчивостта, на предприятие от обществен интерес, представя резултатите от одита, съответно от ангажимента за сигурност по устойчивостта, в одиторски доклад, който се изготвя в съответствие с разпоредбите на чл. 51 и 51а , както и на чл. 10 от Регламент (ЕС) № 537/2014 . Допълнителен доклад до одитния комитет Чл. 60. (1) Регистриран одитор, който извършва задължителен финансов одит на финансов отчет на предприятие от обществен интерес, изготвя и представя на одитния комитет допълнителен доклад към доклада по чл. 59 . (2) При задължителен финансов одит на консолидиран финансов отчет одиторът на групата изготвя и представя на одитния комитет на предприятието майка допълнителен доклад към доклада по чл. 59 . (3) (Изм. - ДВ, бр. 79 от 2024 г.) Допълнителните доклади по ал. 1 и 2 се изготвят в съответствие с изискванията на приложимите професионални стандарти и разпоредбите на чл. 11 от Регламент (ЕС) № 537/2014 . (4) При поискване от компетентен орган, осъществяващ надзор над предприятието от обществен интерес, регистрираният одитор представя незабавно съответния допълнителен доклад по ал. 1 и 2. (5) (Нова - ДВ, бр. 79 от 2024 г.) Когато в предприятието от обществен интерес не е създаден одитен комитет, регистрираният одитор представя допълнителните доклади по ал. 1 и 2 на надзорния съвет или съвета на директорите на съответното предприятие. Доклад до компетентен орган, осъществяващ надзор Чл. 61. (1) (Изм. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет на предприятие от обществен интерес, е длъжен до 15 октомври на съответната година да уведоми писмено компетентния орган, осъществяващ надзор над това предприятие, за всяка информация за това предприятие, която е установил при извършване на задължителния финансов одит и която е предизвикала или може да предизвика една от следните последици: 1. съществено нарушение на нормативните разпоредби, които определят условията за лицензиране или които уреждат по-конкретно осъществяването на дейности на предприятието от обществен интерес; 2. съществена заплаха или съществено съмнение относно продължаването на дейността на предприятието от обществен интерес; 3. отказ от одиторско мнение, отрицателно или квалифицирано одиторско мнение по чл. 51, ал. 3, т. 5 . (2) (Изм. - ДВ, бр. 79 от 2024 г.) Регистрираният одитор е длъжен да съобщава и всяка посочена в ал. 1 информация, която е установил при извършването на задължителен одит на предприятие, което има тесни връзки с предприятието от обществен интерес, чийто задължителен финансов одит той също извършва. Информацията по тази алинея се отнася за предприятието, което има тесни връзки с предприятието от обществен интерес. Доклад за прозрачност Чл. 62. (1) Регистриран одитор, който извършва задължителен финансов одит на финансов отчет на предприятие от обществен интерес, ежегодно публикува на своята интернет страница доклад за прозрачност, който включва най-малко: 1. описание на правно-организационната форма, както и на дяловете и съдружниците, когато регистрираният одитор е одиторско дружество; 2. когато одиторското дружество е член на одиторска мрежа: а) описание на одиторската мрежа, юридически и структурни договорености в нея; б) името/наименованието на всеки регистриран одитор, който упражнява дейност като физическо лице или като одиторско дружество; в) държавите, в които всеки регистриран одитор, който упражнява дейност като физическо лице или като одиторско дружество, е квалифициран като регистриран одитор или в която се намира неговото седалище и основно място на осъществяване на дейността му; г) (изм. - ДВ, бр. 18 от 2020 г., в сила от 28.02.2020 г.) нетните приходи от продажби на регистрираните одитори, членуващи в мрежата, от задължителен финансов одит на годишни финансови отчети - индивидуални и консолидирани; 3. описание на управленската структура на одиторското дружество; 4. (изм. - ДВ, бр. 79 от 2024 г.) описание на системата за управление на качеството и декларация от регистрирания одитор - физическо лице, съответно от лицата, управляващи одиторското дружество, за ефективността на нейното функциониране; 5. (изм. - ДВ, бр. 18 от 2020 г., в сила от 28.02.2020 г.) дата на решението на Комисията, с което са приети резултатите от последната инспекция за гарантиране на качеството съгласно чл. 85 , както и дадената от Комисията оценка на качеството на професионалната дейност на регистрирания одитор; ако през последните три години дейността на регистрирания одитор не е инспектирана от Комисията, това обстоятелство се оповестява в доклада; 6. (изм. и доп. - ДВ, бр. 79 от 2024 г.) списък на предприятията от обществен интерес, когато през предходната година регистрираният одитор е изпълнил ангажименти за задължителен финансов одит на техен финансов отчет и/или задължителен ангажимент за сигурност по устойчивостта на техен отчет за устойчивостта; 7. описание на практиките на регистрирания одитор, свързани с независимостта; в доклада трябва да се потвърди, че през последната година е бил извършен вътрешен преглед за спазване на изискванията относно независимостта; 8. описание на политиката, която регистрираният одитор прилага по отношение на обучението във връзка с продължаващото професионално развитие по чл. 30 ; 9. информация относно базата, въз основа на която се формира възнаграждението на съдружниците - за одиторско дружество; 10. описание на политиката на регистрирания одитор за ротация на отговорните одитори и служителите в съответствие с чл. 65 ; 11. (изм. - ДВ, бр. 18 от 2020 г., в сила от 28.02.2020 г.) информация относно нетните приходи от продажби на регистрирания одитор, разпределена по следните категории: а) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на годишни отчети за устойчивостта - индивидуални и консолидирани, на предприятия от обществен интерес и предприятия, част от група, чието предприятие майка е предприятие от обществен интерес; б) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на отчети за устойчивостта - индивидуални и консолидирани, на други предприятия; в) приходи от разрешени услуги, различни от одита, предоставени на одитираните предприятия; г) приходи от услуги, различни от одита, предоставени на други клиенти; 12. (нова - ДВ, бр. 18 от 2020 г., в сила от 28.02.2020 г.) когато регистрираният одитор принадлежи към одиторска мрежа - информация относно нетните приходи от продажби на всички членове на мрежата, осъществявали дейност на територията на страната през годината, разпределена по следните категории: а) приходи от услуги, предоставени на одитирани от регистрирания одитор предприятия от обществен интерес и предприятия, част от група, чието предприятие майка е предприятие от обществен интерес; б) приходи от услуги, предоставени на други одитирани от регистрирания одитор предприятия. (2) Докладът за прозрачност се подписва от регистрирания одитор - физическо лице, съответно от лицата, управляващи одиторското дружество. (3) Докладът за прозрачност се публикува ежегодно до 30 април и е достъпен на интернет страницата на регистрирания одитор в срок най-малко 5 години от датата на публикуването му. Информация, предоставяна на Комисията Чл. 63. (1) (Доп. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет и/или задължителен ангажимент за сигурност по устойчивостта на отчет за устойчивостта на предприятие от обществен интерес, предоставя ежегодно на Комисията следната информация: 1. (изм. - ДВ, бр. 79 от 2024 г.) списък на одитираните от него предприятия от обществен интерес, както и когато е приложимо - списък на предприятията от обществен интерес, за които е изпълнил ангажименти за сигурност по устойчивостта, с информация за получените от тях приходи; информацията за приходите се разделя на: а) (доп. - ДВ, бр. 79 от 2024 г.) приходи от задължителен одит и от задължителни ангажименти за сигурност по устойчивостта; б) (изм. - ДВ, бр. 79 от 2024 г.) приходи от услуги, различни от одита и от ангажименти за сигурност по устойчивостта, и различни от посочените в чл. 5, параграф 1 от Регламент (ЕС) № 537/2014 , които се изискват от законодателството на Европейския съюз или от националното законодателство; в) приходи от услуги, различни от одита и различни от посочените в чл. 5, параграф 1 от Регламент (ЕС) № 537/2014 , които не се изискват от законодателството на Европейския съюз или от националното законодателство; 2. списък на всички услуги, предоставени на одитираните предприятия от членовете на одиторската мрежа, когато регистрираният одитор е член на одиторска мрежа; 3. (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) допълнителна информация във връзка с функцията на Комисията за наблюдение на развитието на пазара на предоставяне на услуги по задължителен финансов одит и по задължителни ангажименти за сигурност по устойчивостта, в предприятията от обществен интерес. (2) Условията и редът за предоставяне на информацията по ал. 1 се определят с приети от Комисията правила. Забранени услуги Чл. 64. (1) За регистриран одитор, който извършва задължителен финансов одит на финансов отчет на предприятие от обществен интерес, се прилагат разпоредбите на чл. 5, параграфи 1, 4 и 5 от Регламент (ЕС) № 537/2014 . Регистрираният одитор може да предоставя услугите, посочени в чл. 5, параграф 1, ал. 2, буква \"а\", подточка \"vii\" , при условие че: 1. услугите не оказват влияние или оказват несъществено влияние, поотделно или общо, върху одитираните финансови отчети; 2. оценката за влиянието върху одитираните финансови отчети е документирана и обяснена изчерпателно в допълнителния доклад за одитния комитет; 3. регистрираният одитор спазва изискванията за независимост. (2) Алинея 1 се прилага и за лицата по чл. 54, ал. 1 и 2 , както и за съпруг или роднина по права или по съребрена линия до втора степен включително, или за лица, свързани с регистрирания одитор. (3) Регистрираният одитор и лицата по ал. 2 може да предоставят разрешените по ал. 1 услуги извън задължителния финансов одит след одобрението на одитния комитет, за което регистрираният одитор уведомява писмено Комисията в 7-дневен срок от датата на получаване на одобрението. (4) (Нова - ДВ, бр. 18 от 2020 г., в сила от 28.02.2020 г.) За целите на ал. 3 одитният комитет може да одобрява списък с услуги извън задължителния финансов одит при спазване изискванията на чл. 5 от Регламент (ЕС) № 537/2014 . В този случай регистрираният одитор уведомява предварително писмено Комисията и одитния комитет за всяка услуга от този списък, която той и ако е приложимо, всеки от членовете на одиторската мрежа ще предоставят на одитираното предприятие, на предприятието майка или на дъщерните му предприятия. (5) (Нова - ДВ, бр. 79 от 2024 г.) Когато член на одиторска мрежа, към която принадлежи регистриран одитор, който извършва задължителен финансов одит на финансов отчет на предприятие от обществен интерес, предоставя посочените в ал. 1 забранени услуги извън одита на предприятие, което има седалище в трета държава и е контролирано от одитираното предприятие от обществен интерес, регистрираният одитор преценява дали са налице заплахи за независимостта му поради предоставянето на тези услуги от члена на мрежата. Ако независимостта му е повлияна, регистрираният одитор прилага предпазни мерки за смекчаване на заплахите. Регистрираният одитор може да продължи да извършва задължителния финансов одит само ако обоснове в съответствие с ал. 1, че предоставянето на такива услуги не засяга професионалната му преценка и формирането на неговото одиторско мнение. (6) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта, с изключение на забраната за предоставяне на услуги извън задължителен ангажимент за сигурност по устойчивостта по чл. 5, параграф 1, ал. 2, букви \"а\" и \"г\" от Регламент (ЕС) № 537/2014 . Когато ангажимент за задължителен финансов одит и задължителен ангажимент за сигурност по устойчивостта към едно предприятие се изпълняват от един регистриран одитор, се прилагат разпоредбите на ал. 1 и 2. Назначаване и ротация на регистрираните одитори Чл. 65. (1) Назначаването на регистриран одитор за извършването на задължителен финансов одит на финансов отчет на предприятие от обществен интерес се извършва и съгласно изискванията на този закон и на чл. 16 от Регламент (ЕС) № 537/2014 . (2) Минималната продължителност на договор за задължителен финансов одит на финансов отчет на предприятие от обществен интерес не може да бъде по-малка от една година. (3) (Изм. - ДВ, бр. 79 от 2024 г.) Одиторско дружество, което е извършвало задължителен финансов одит на финансов отчет на предприятие от обществен интерес, се оттегля, след като е изпълнявало одиторски ангажименти по задължителен финансов одит за период от 10 сумарно считани години. Това одиторско дружество не може да изпълнява одиторски ангажименти към това предприятие за период от 5 последователни години от датата на оттеглянето си. (4) (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Регистриран одитор - физическо лице, или отговорен одитор, който е извършвал задължителен финансов одит на финансов отчет от името на одиторско дружество в предприятие от обществен интерес, се заменя, след като е изпълнявал одиторски ангажименти по задължителен финансов одит за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на 5 последователни години от датата на оттеглянето си. (5) (Нова - ДВ, бр. 79 от 2024 г.) Регистриран одитор, който е извършвал преглед за контрол на качеството по чл. 68 при задължителен финансов одит на финансов отчет на предприятие от обществен интерес, се заменя, след като е изпълнявал тази дейност за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на три последователни години от датата на оттеглянето си. (6) (Нова - ДВ, бр. 79 от 2024 г.) Регистриран одитор, определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, който е изпълнявал дейност, различна от посочените в ал. 4 и 5, се заменя, след като е изпълнявал тази дейност за период от 7 сумарно считани години. Този регистриран одитор се оттегля от одиторски ангажименти към това предприятие в продължение на 2 последователни години от датата на оттеглянето си. (7) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, той се заменя и не може да изпълнява одиторски ангажименти към това предприятие в продължение на 5 (пет) последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (8) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на лице, извършващо преглед за контрол на качеството по чл. 68 , при задължителен финансов одит на финансов отчет на предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (9) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на лице, извършващо преглед за контрол на качеството по чл. 68 , за 4 или повече сумарно считани години, се заменя и не може да изпълнява одиторски ангажименти към това предприятие в продължение на три последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (10) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор, на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор и на лице, извършващо преглед за контрол на качеството по чл. 68 , за 4 или повече сумарно считани години, от които три или повече години в качеството си на отговорен одитор, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (11) (Нова - ДВ, бр. 79 от 2024 г.) През периода на оттегляне регистрираният одитор не може: 1. да бъде член на екипа по ангажимента за задължителен финансов одит на финансов отчет на това предприятие или да осъществява контрол върху качеството по чл. 68 ; 2. да консултира екипа по ангажимента за одит на това предприятие или предприятието по методологически, технически и/или специфични за отрасъла въпроси, сделки и събития, оказващи влияние върху ангажимента за одит, с изключение на обсъждания с екипа по ангажимента, ограничени до извършената работа или заключенията, до които е достигнато през последната година от периода на участие на този регистриран одитор, когато това продължава да има отношение към одита; 3. да носи отговорност за ръководството или координацията на професионалните услуги, предоставяни от одиторското дружество или от дружества от неговата мрежа на одитираното предприятие, или за надзора върху взаимоотношенията на одиторското дружество или на дружества от неговата мрежа с одитираното предприятие, или 4. да изпълнява по отношение на одитираното предприятие други функции или да осъществява друга дейност, различна от посочените по-горе, включително предоставяне на услуги, които не са ангажименти за сигурност и биха довели до това, регистрираният одитор: а) да е в значително или често взаимодействие с ръководство или лицата, натоварени с общо управление на одитираното предприятие, или б) да упражнява пряко влияние върху резултата от ангажимента за одит. (12) (Предишна ал. 5, изм. и доп. - ДВ, бр. 79 от 2024 г.) Продължителността по ал. 3 и 10 започва от годината, когато е поет първият одиторски ангажимент за задължителен финансов одит през съответния период. При изчисляване на периодите броенето на годините започва отново, след като регистрираният одитор е преустановил без прекъсване участие в извършването на ангажименти за задължителен финансов одит на същото предприятие в продължение на съответния срок за оттегляне. (13) (Нова - ДВ, бр. 79 от 2024 г.) При изчисляване на периодите по ал. 3 - 10, когато регистрираният одитор е осъществявал дейност в качеството си на отговорен одитор и/или на определен от одиторско дружество за ръководещ и основно отговорен за извършването на задължителен финансов одит на финансов отчет на предприятие от обществен интерес, броенето на годините включва времето, през което регистрираният одитор е осъществявал дейност в това си качество при извършването на ангажимент за задължителен финансов одит на финансов отчет на това предприятие в други одиторски дружества или индивидуално. (14) (Предишна ал. 6, изм. - ДВ, бр. 79 от 2024 г.) Разпоредбите на ал. 3 се прилагат и за търговските дружества по чл. 8, ал. 1, т. 1, буква \"б\" . (15) (Нова - ДВ, бр. 18 от 2020 г., в сила от 28.02.2020 г., предишна ал. 7 - ДВ, бр. 79 от 2024 г.) В случаите на законово изискване за съвместен задължителен финансов одит на финансови отчети на предприятия от обществен интерес се допуска удължаване на срока за оттегляне по ал. 3 с не повече от 5 години. Удължаването се допуска, ако има препоръка на одитния комитет, която е предложена на общото събрание на съдружниците/акционерите и е приета от него. (16) (Нова - ДВ, бр. 79 от 2024 г.) Разпоредбите на ал. 1 - 15 се прилагат съответно и за регистрираните одитори по устойчивостта, извършващи задължителен ангажимент за сигурност по устойчивостта. Одиторско възнаграждение Чл. 66. (1) Когато в продължение на три или повече последователни финансови години регистриран одитор предоставя на одитирано от него предприятие от обществен интерес, на неговото предприятие майка или на дъщерните му предприятия услуги извън одита, различни от посочените в чл. 5, параграф 1 от Регламент (ЕС) № 537/2014 , общата сума на възнагражденията за тези услуги не може да надхвърля 70 на сто от средната сума на възнагражденията за последните три последователни финансови години за задължителен финансов одит на одитираното предприятие и когато е приложимо, на неговото предприятие майка, дъщерните му предприятия и консолидираните финансови отчети на тази група от предприятия. Ограничението не се прилага за услуги извън одита, които са различни от посочените в чл. 5, параграф 1 от Регламент (ЕС) № 537/2014 и които се изискват по закон. (2) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Когато общата сума на възнагражденията от предприятие от обществен интерес за всяка от последните две последователни финансови години надхвърля или вероятно ще надхвърли 15 на сто от общата сума на възнагражденията на регистрирания одитор или когато е приложимо, на одитора на групата, извършващ задължителния одит и/или задължителен ангажимент за сигурност по устойчивостта, за всяка от тези финансови години съответният одитор съобщава за това на одитния комитет и обсъжда с него заплахите за своята независимост и предприетите предпазни мерки за намаляване на тези заплахи. В този случай одитният комитет преценява дали одиторският ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (3) (Изм. и доп. - ДВ, бр. 79 от 2024 г.) Когато платените от предприятието от обществен интерес възнаграждения продължават да надхвърлят 15 на сто от общия приход на регистрирания одитор или когато е приложимо, на одитора на групата, извършващ задължителния одит, одитният комитет решава въз основа на обективни критерии дали съответният одитор може да продължи да извършва задължителен финансов одит или задължителен ангажимент за сигурност по устойчивостта през допълнителен период след настъпване на тези обстоятелства, който не може да бъде по-дълъг от три години. В тези случаи съответният одиторски ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (4) (Нова - ДВ, бр. 79 от 2024 г.) Когато финансовият одит или ангажиментът за сигурност по устойчивостта се изпълнява съвместно от двама регистрирани одитори, другият регистриран одитор отговаря на изискванията за преглед за контрол на качеството по ал. 3, ако: 1. обстоятелствата по ал. 3 се отнасят само за един от регистрираните одитори; 2. всеки от регистрираните одитори изпълнява одиторски процедури, достатъчни, за да поеме пълна отговорност за изразеното одиторско мнение. Подготовка за задължителен одит и за задължителен ангажимент за сигурност по устойчивостта и оценка на заплахите за независимостта (Загл. доп. - ДВ, бр. 79 от 2024 г.) Чл. 67. (Изм. - ДВ, бр. 79 от 2024 г.) Преди поемане или продължаване на ангажимент за задължителен финансов одит или за задължителен ангажимент за сигурност по устойчивостта на предприятие от обществен интерес регистрираният одитор, освен посоченото в чл. 54 , извършва допълнителни действия за оценка на заплахите за независимостта съгласно разпоредбите на чл. 6 от Регламент (ЕС) № 537/2014 . Преглед за контрол на качеството на ангажимента Чл. 68. (1) Преди издаване на докладите по чл. 59 и 60 се извършва преглед за контрол на качеството на ангажимента за задължителен финансов одит, за да се прецени дали регистрираният одитор основателно е достигнал до мнението и заключенията, изразени в проектите на тези доклади. (2) Прегледът за контрол на качеството на ангажимента за задължителен финансов одит се извършва съгласно разпоредбите на чл. 8 от Регламент (ЕС) № 537/2014 . (3) (Нова - ДВ, бр. 79 от 2024 г.) Когато се изразява разумна степен на сигурност при задължителен ангажимент за сигурност по устойчивостта в предприятие от обществен интерес, се прилагат съответно и разпоредбите на ал. 1 и 2. Нередности Чл. 69. (1) Когато регистриран одитор, който извършва задължителен финансов одит на финансов отчет на предприятие от обществен интерес, има съмнения или разумни основания да предположи, че може да се допуснат или са допуснати нередности, включително измами по отношение финансовите отчети на одитираното предприятие, той уведомява одитираното предприятие и му препоръчва да разследва случая и да предприеме подходящи мерки, за да отстрани тези нередности и да предотврати повторението им в бъдеще. (2) Ако одитираното предприятие не разследва случая или не предприеме подходящи мерки, регистрираният одитор е длъжен да докладва своевременно на компетентния орган, осъществяващ надзор над това предприятие. (3) Добросъвестното оповестяване пред органите на одитираното предприятие от регистрирания одитор на всяка от посочените в ал. 1 нередности не представлява нарушение на договорно или правно ограничение относно разкриването на информация. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и когато регистриран одитор по устойчивостта извършва задължителен ангажимент за сигурност по устойчивостта. Част трета. ПУБЛИЧЕН НАДЗОР Глава осма. КОМИСИЯ ЗА ПУБЛИЧЕН НАДЗОР НАД РЕГИСТРИРАНИТЕ ОДИТОРИ Статут на Комисията Чл. 70. (1) Комисията е специализиран държавен орган за регулиране и надзор върху дейността на лицата по чл. 12, ал. 2 . (2) Комисията е юридическо лице на бюджетна издръжка със седалище София. Председателят на Комисията е първостепенен разпоредител с бюджет. (3) При осъществяване на дейността си по този закон и по Регламент (ЕС) № 537/2014 Комисията е независима и не може да приема указания от други органи, институции и лица. (4) Комисията се отчита за дейността си пред Народното събрание. Отговорност и функции на Комисията Чл. 71. (1) Комисията носи крайната отговорност за надзора върху: 1. придобиването на право да се упражнява дейност като регистриран одитор, регистрирането на одиторите, включително на одиторите от други държави - членки на Европейския съюз, и от трети държави и временното лишаване от право да се упражнява дейност като регистриран одитор; 2. (изм. - ДВ, бр. 79 от 2024 г.) приемането на стандарти за професионална етика, за управление на качеството в дейността на регистрираните одитори, за извършването на задължителен финансов одит, задължителни ангажименти за сигурност по устойчивостта и свързаните с одита услуги; 3. продължаващото професионално развитие на регистрираните одитори; 4. системата за гарантиране на качеството на професионалната дейност на регистрираните одитори; 5. прилагането на принудителни административни мерки и налагането на административни наказания. (2) Комисията осъществява надзор чрез: 1. (изм. - ДВ, бр. 18 от 2020 г., в сила от 28.02.2020 г.) извършване на инспекции за гарантиране качеството на професионалната дейност на регистрираните одитори; 2. (изм. - ДВ, бр. 18 от 2020 г., в сила от 28.02.2020 г.) извършване на разследвания по жалби и сигнали, както и по своя преценка, за нарушения на Регламент (ЕС) № 537/2014 и на този закон; 3. прилагане на принудителни административни и други мерки по чл. 89, ал. 2 , наричани по нататък \"надзорни мерки\"; 4. даване ход на производства за търсене на административнонаказателна отговорност; 5. (изм. - ДВ, бр. 18 от 2020 г., в сила от 28.02.2020 г.) извършване на проверки за спазване на нормативните изисквания при упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 . (3) Комисията: 1. приема правилник за дейността си, който се обнародва в \"Държавен вестник\"; 2. (изм. - ДВ, бр. 18 от 2020 г., в сила от 28.02.2020 г.) приема правила за извършване на инспекции за гарантиране качеството на професионалната дейност на регистрираните одитори; 3. приема правилата по чл. 31, ал. 1, т. 12 и по чл. 63 ; 4. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) приема правила и методически указания за условията и реда за упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 , както и за отчитане професионалната дейност на регистрираните одитори по реда на чл. 31, ал. 1, т. 7 ; 5. (изм. - ДВ, бр. 18 от 2020 г., в сила от 28.02.2020 г.) приема други правила и насоки по прилагането на публичния надзор; 6. (нова - ДВ, бр. 18 от 2020 г., в сила от 28.02.2020 г.) приема наредби, когато това е предвидено в този закон, и издава инструкции и указания по прилагане на публичния надзор съгласно чл. 12, ал. 2 и 3 ; 7. (нова - ДВ, бр. 18 от 2020 г., в сила от 28.02.2020 г.) приема правила за извършване на разследвания за нарушения на Регламент (ЕС) № 537/2014 и на този закон, като правилата включват най-малко следното: а) процедури за приемането на жалби и сигнали за нарушения и за предприемане на действия по тях; б) защита на личните данни на лицата, които предоставят информация за предполагаеми или действителни нарушения, както и на лицата, за които се предполага, че извършват или е възможно да са извършили нарушение; в) процедури, гарантиращи правото на защита на предполагаемия нарушител, правото му да бъде изслушан преди приемането на решение, което се отнася до него, и правото на ефективни правни средства за защита пред съд срещу всяко решение или мярка, отнасящи се до него. (4) (Доп. - ДВ, бр. 18 от 2020 г., в сила от 28.02.2020 г.) Комисията е компетентен орган по прилагането на Регламент (ЕС) № 537/2014 , както и на този закон по отношение на публичния надзор съгласно чл. 12, ал. 2 и 3 . Състав на Комисията и изисквания към председателя и членовете Чл. 72. (1) (Доп. - ДВ, бр. 79 от 2024 г.) Комисията е колегиален орган и се състои от председател и от 4 членове. При отсъствие на председателя функциите му се изпълняват от член на Комисията, определен от председателя за всеки конкретен случай. При обективна невъзможност на председателя да изпълнява своите функции повече от един месец и не е определен член, който да изпълнява функциите на председател съгласно изречение второ, членовете на комисията избират член, който да изпълнява функциите на председател до завръщане на титуляря. (2) Председател и членове на Комисията могат да бъдат само български граждани, които отговарят на следните изисквания: 1. да имат завършено висше юридическо или икономическо образование с придобита образователно-квалификационна степен \"магистър\"; 2. (доп. - ДВ, бр. 79 от 2024 г.) да притежават познания в областите, свързани с финансовия одит и/или изразяването на сигурност по устойчивостта, и да имат най-малко 5 години професионален опит в тези области; 3. да не са осъждани за умишлени престъпления от общ характер; 4. да отговарят на изискванията за независимост по чл. 21 от Регламент (ЕС) № 537/2014 . Избор на председател и на членове на Комисията Чл. 73. (1) Председателят на Комисията се избира от Народното събрание след проведена публична процедура. (2) В едномесечен срок след избора на председател на Комисията той провежда консултации за предлагане на кандидати за членове на Комисията при спазване на следния принцип: 1. едно лице се предлага от министъра на финансите; 2. едно лице се предлага от управителя на Българската народна банка; 3. едно лице се предлага от председателя на Комисията за финансов надзор; 4. едно лице се предлага от управителния съвет на ИДЕС след избор от общото събрание. (3) Членовете на Комисията се избират от Народното събрание по предложение на председателя и. Мандат и прекратяване на правомощията Чл. 74. (1) Мандатът на председателя и на членовете на Комисията е 4 години. Председателят и членовете на Комисията не могат да бъдат избирани за повече от два последователни мандата. (2) Правомощията на председателя и на член на Комисията се прекратяват от Народното събрание преди изтичане на мандата им: 1. по тяхно искане; 2. при невъзможност да изпълняват задълженията си повече от 6 месеца; 3. ако престанат да отговарят на изискванията на чл. 72, ал. 2, т. 3 и 4 ; 4. при неучастие без основателни причини в три или повече заседания на Комисията за период от една година; 5. при влизане в сила на акт, с който е установен конфликт на интереси по Закона за предотвратяване и установяване на конфликт на интереси ; 6. при смърт. (3) При предсрочно прекратяване на мандата на председателя или на член на Комисията на негово място за остатъка от мандата се избира друго лице по реда на чл. 73 . (4) След изтичане на мандата, за който са избрани, председателят и членовете на Комисията продължават да упражняват правомощията си до избирането на нов председател и членове. (5) Членовете на Комисията, с изключение на председателя и, не са в трудово или служебно правоотношение с Комисията. Възнаграждения на председателя и на членовете на Комисията Чл. 75. (1) Председателят на Комисията получава основно месечно възнаграждение в размер 90 на сто от възнаграждението на председателя на Народното събрание. (2) Членовете на Комисията, с изключение на председателя, получават възнаграждение за участието си във всяко заседание, инспекция за гарантиране на качеството и международна проява на Комисията в размер, определен с правилника по чл. 71, ал. 3, т. 1 . Полученото месечно възнаграждение не може да превишава 50 на сто от основното месечно възнаграждение на председателя. Правомощия на председателя на Комисията Чл. 76. (1) Председателят на Комисията ръководи дейността и и я представлява. (2) Председателят на Комисията назначава и освобождава служителите от администрацията. Правомощия на Комисията Чл. 77. (1) (Изм. - ДВ, бр. 79 от 2024 г.) За целите на публичния надзор съгласно чл. 12 Комисията: 1. упражнява надзорните правомощия по чл. 71, ал. 2, т. 1 - 3 , като може да бъде подпомагана от съответните органи на ИДЕС; 2. (изм. - ДВ, бр. 18 от 2020 г., в сила от 28.02.2020 г.) упражнява надзор за законосъобразното и ефективно изпълнение на функциите по чл. 36, ал. 1, т. 1 - 3 и 5 , за изпълнението на правилата и методическите указания по чл. 71, ал. 3, т. 2 и 4 , както и за спазване на изискванията за независимост и липса на конфликт на интереси по чл. 54 ; 3. връща за допълнителна или повторна проверка случаите, в които качеството на извършените инспекции за гарантиране на качеството на професионалната дейност на регистриран одитор е незадоволително; 4. (отм. - ДВ, бр. 79 от 2024 г.) 5. (изм. - ДВ, бр. 105 от 2020 г., в сила от 01.01.2021 г., доп. - ДВ, бр. 79 от 2024 г.) извършва разследвания по своя преценка или при получени сигнали и предложения за предполагаеми нарушения при извършването на задължителен финансов одит, извършването на ангажименти за изразяването на сигурност по устойчивостта и/или предоставянето на свързани с одита услуги; в тези случаи Комисията може да бъде подпомагана от съответните органи на ИДЕС; при получаването на сигнали и жалби, свързани с надзорната дейност по чл. 12 , Комисията може да възложи на ИДЕС извършването на проверки по тях; 6. (изм. - ДВ, бр. 18 от 2020 г., в сила от 28.02.2020 г.) извършва постоянно наблюдение на развитието на пазара на предоставяне на услуги във връзка със задължителния одит на финансови отчети на предприятията от обществен интерес, като по-специално оценява: а) рисковете, произтичащи от наличието на пропуски, свързани с качеството на дейността на регистрираните одитори, включително систематични пропуски в рамките на одиторска мрежа, които могат да доведат до преустановяване на дейността на всяко одиторско дружество, затрудненията в предоставянето на услуги по задължителен одит в конкретен сектор или за различни сектори, концентрирането на риск от одиторски пропуски и въздействието върху цялостната стабилност на финансовия сектор; б) нивата на концентрация на пазара, включително в конкретни сектори; в) резултатите от дейността на одитните комитети; г) необходимост от приемане на мерки за смекчаване на рисковете, посочени в буква \"а\"; 7. уведомява органите на прокуратурата при установяване на данни за извършени престъпления; 8. осъществява сътрудничеството със съответните органи на Европейския съюз, с компетентните органи на другите държави - членки на Европейския съюз, или на трети държави, отговарящи за задължителния финансов одит; 9. може да изисква от регистрираните одитори, ИДЕС, одитираните предприятия, одитните комитети и други свързани с тях лица предоставянето в определени от нея срокове на заверени копия на документи, справки и друга информация; 10. (нова - ДВ, бр. 18 от 2020 г., в сила от 28.02.2020 г.) може да уведомява одитните комитети на предприятия от обществен интерес за резултати от извършени инспекции или разследвания, свързани с ангажименти за задължителен финансов одит към тези предприятия; 11. (предишна т. 10 - ДВ, бр. 18 от 2020 г., в сила от 28.02.2020 г.) упражнява други правомощия, свързани с отговорностите и функциите по чл. 71 . (2) (Изм. - ДВ, бр. 18 от 2020 г., в сила от 28.02.2020 г.) В срок до 31 юли на текущата година Комисията внася в Народното събрание отчет за дейността си за предходната календарна година. Отчетът съдържа информация и за: 1. (изм. - ДВ, бр. 79 от 2024 г.) дейността на Комисията по отношение на публичния надзор по чл. 12 ; 2. общите резултати на системата за гарантиране на качеството; 3. обобщена информация за констатациите и заключенията от инспекциите и разследванията. Администрация на Комисията Чл. 78. (1) При осъществяване на дейността си Комисията се подпомага от администрация, чиято структура и организация на работа се определят с правилника по чл. 71, ал. 3, т. 1 . (2) Дейността на администрацията се осъществява от държавни служители и от лица, работещи по трудово правоотношение. За работещите по трудово правоотношение се прилага чл. 107а от Кодекса на труда . (3) За администрацията на Комисията се прилага Законът за администрацията , доколкото не противоречи на този закон. (4) Инспекциите и разследванията се извършват от инспектори, оправомощени от председателя на Комисията. (5) При извършване на инспекциите и разследванията се прилагат и изискванията на Регламент (ЕС) № 537/2014 . Заседания и решения на Комисията Чл. 79. (1) Заседанията на Комисията са редовни, когато присъстват председателят и най-малко двама от членовете и. Председателят може да оправомощи член на Комисията да председателства заседание в случай на негово отсъствие. (2) Комисията приема решения с явно гласуване и с мнозинство от три гласа. Председателят и членовете на Комисията не могат да се въздържат от гласуване. (3) (Изм. - ДВ, бр. 18 от 2020 г., в сила от 28.02.2020 г.) Решенията за временно лишаване от правото за извършване на финансов одит и за отнемане на функция или на функции по чл. 36, ал. 1, т. 1 - 3 и 5 и чл. 85, ал. 3 се приемат с мнозинство от 4 гласа. (4) (Нова - ДВ, бр. 18 от 2020 г., в сила от 28.02.2020 г.) Решенията по ал. 3 се оповестяват на интернет страницата на Комисията, както следва: 1. до влизането им в сила се оповестява информация на анонимна основа; 2. след влизането им в сила се оповестява пълното решение, както и начинът и мотивите за гласуване на всеки гласувал. Прозрачност на дейността на Комисията Чл. 80. Комисията публикува на интернет страницата си: 1. приетите решения; 2. годишен отчет за дейността по чл. 77, ал. 2 ; 3. годишен план за инспекционната дейност. Принципи в дейността на Комисията Чл. 81. При осъществяване на дейността си Комисията и нейните органи прилагат основните принципи по чл. 4 - 14 от Административнопроцесуалния кодекс . Информацията, свързана със спазване на принципа по чл. 13 от Административнопроцесуалния кодекс , се публикува на интернет страницата на Комисията. Задължение за опазване на професионална тайна Чл. 82. (1) Професионална тайна е информацията, която председателят и членовете на Комисията, както и служителите от нейната администрация създават и получават при или по повод осъществяването на дейността им. Професионалната тайна не представлява служебна тайна по смисъла на Закона за защита на класифицираната информация . (2) Не е професионална тайна информацията, която подлежи на публично огласяване съгласно този или друг закон. (3) Председателят и членовете на Комисията, както и служителите от нейната администрация са длъжни да пазят професионалната тайна, включително и след напускане на Комисията или на нейната администрация. (4) Информация, представляваща професионална тайна, може да бъде използвана от Комисията само при изпълнение на нейните функции. (5) Информация, представляваща професионална тайна, може да се разкрива само: 1. пред органите на съда и прокуратурата; 2. пред Държавна агенция \"Национална сигурност\" при условия и по ред, определени със съвместна инструкция, доколкото това е необходимо за изпълнение на функциите им; 3. пред съответните компетентни органи, осъществяващи надзор над предприятията от обществен интерес; 4. като обобщени данни по начин, който не позволява индивидуализиране на лицата, за които се отнася. (6) Информация за резултатите от инспекции, разследвания и проверки, представляваща професионална тайна, може да бъде обменяна и между Комисията и органите на ИДЕС. Условията и редът за обмен на тази информация се определят с правила, приети от Комисията. Конфликт на интереси при упражняване на надзорни правомощия Чл. 83. При упражняването на надзорните си правомощия органите на Комисията спазват и изискванията на чл. 26, параграф 5, букви \"б\", \"в\" и \"г\" от Регламент (ЕС) № 537/2014 . Отговорност на Комисията за вреди Чл. 84. Комисията и нейните служители при упражняване на надзорните си правомощия не носят отговорност за вреди, освен ако са действали умишлено. Глава девета. СИСТЕМА ЗА ГАРАНТИРАНЕ НА КАЧЕСТВОТО НА ПРОФЕСИОНАЛНАТА ДЕЙНОСТ НА РЕГИСТРИРАНИТЕ ОДИТОРИ И РАЗСЛЕДВАНИЯ Раздел I. Обхват и принципи Обхват Чл. 85. (1) Системата за гарантиране на качеството на професионалната дейност на регистрираните одитори включва извършването на инспекции за: 1. (изм. и доп. - ДВ, бр. 79 от 2024 г.) спазване изискванията на приложимите професионални стандарти при извършването на задължителен финансов одит и на задължителни ангажименти за сигурност по устойчивостта; 2. (изм. и доп. - ДВ, бр. 79 от 2024 г.) съответствие на одиторската документация при извършването на задължителен финансов одит и на задължителни ангажименти за сигурност по устойчивостта спрямо изискванията на приложимите професионални стандарти; 3. (доп. - ДВ, бр. 79 от 2024 г.) спазване на етичните норми и изискванията за независимост на регистрирания одитор при извършването на задължителен финансов одит и на задължителни ангажименти за сигурност по устойчивостта; 4. (доп. - ДВ, бр. 79 от 2024 г.) адекватност на времевите и човешките ресурси, използвани за извършване на задължителен финансов одит и на задължителни ангажименти за сигурност по устойчивостта съобразно обхвата и сложността на поетия ангажимент; 5. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) адекватност на одиторските възнаграждения от задължителен финансов одит и от задължителни ангажименти за сигурност по устойчивостта; 6. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) адекватност на системата за управление на качеството, прилагана от регистрирания одитор; 7. (изм. - ДВ, бр. 79 от 2024 г.) спазване на изискванията на Регламент (ЕС) № 573/2014 от регистрирани одитори, извършващи задължителен финансов одит и/или задължителни ангажименти за сигурност по устойчивостта в предприятия от обществен интерес; 8. изпълнение на предписанията по чл. 89, ал. 2, т. 2 . (2) Условията и редът за извършването на инспекции се определят с приети от Комисията правила. (3) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Комисията може да делегира на ИДЕС функциите по контрола за гарантиране на качеството на професионалната дейност на регистрираните одитори по задължителния финансов одит и задължителните ангажименти за сигурност по устойчивостта, към предприятия, които не са от обществен интерес. Делегирането на тези функции се извършва с решение на Комисията, прието с мнозинство от 4 гласа, и подписано двустранно споразумение. Принципи Чл. 86. (1) Системата за гарантиране на качеството се изгражда при спазване на следните принципи: 1. инспекциите се извършват от лица, които са независими от съответните инспектирани регистрирани одитори; 2. финансирането на системата за гарантиране на качеството е адекватно, достатъчно и независимо от регистрирани одитори; 3. осигурени са достатъчни ресурси за извършване на необходимите дейности; 4. (изм. - ДВ, бр. 79 от 2024 г.) лицата, които извършват инспекции, имат подходящо професионално образование и съответстващ опит в областта на финансовия одит и финансовото отчитане, както и когато е приложимо - в отчитането на устойчивостта и изразяването на сигурност по устойчивостта или в други услуги, свързани с устойчивостта, и са преминали обучение за контрол на качеството; 5. липса на конфликт на интереси между лицата, които извършват инспекции, и регистрирани одитори; 6. инспекциите са целесъобразни и пропорционални на мащаба и сложността на дейността на инспектирания регистриран одитор. (2) Принципите по ал. 1 се прилагат и при извършване на разследвания. (3) Конфликт на интереси по ал. 1, т. 5 е налице, когато лицата, които извършват инспекция или разследване: 1. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) и инспектираният или разследваният регистриран одитор през предходните три години са били съдружници в предприятие, чийто предмет на дейност е финансов одит или извършване на ангажименти за сигурност по устойчивостта; 2. (изм. - ДВ, бр. 79 от 2024 г.) са извършвали финансови одити на предприятия, чиито финансови отчети са одитирани от инспектирания или разследвания регистриран одитор, съответно същият е извършвал ангажименти за сигурност по устойчивостта, през предходните три години; 3. и инспектираният или разследваният регистриран одитор са свързани лица. (4) (Нова - ДВ, бр. 18 от 2020 г., в сила от 28.02.2020 г.) При извършването на инспекции инспекторите декларират, че не съществува конфликт на интереси между тях и инспектирания регистриран одитор. Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит на финансови отчети на предприятия от обществен интерес Инспекции и разследвания Чл. 87. (1) (Изм. - ДВ, бр. 18 от 2020 г., в сила от 28.02.2020 г.) Пълни инспекции се извършват най-малко веднъж на три години въз основа на оценка на риска. Тематични инспекции се извършват по решение на Комисията. (2) (Изм. - ДВ, бр. 18 от 2020 г., в сила от 28.02.2020 г.) Инспекциите и разследванията се извършват от екипи, в които участват инспектори от Комисията. (3) (Изм. - ДВ, бр. 79 от 2024 г.) При инспекция на одиторско дружество се проверяват одиторски ангажименти по задължителен финансов одит, съответно с ангажименти за сигурност по устойчивостта, извършени от всеки един регистриран одитор, осъществявал дейност от името на дружеството. (4) (Доп. - ДВ, бр. 79 от 2024 г.) При инспекциите и разследванията може да се проверяват и други предоставяни от регистрираните одитори услуги, свързани с одита, съответно с изразяването на сигурност по устойчивостта. (5) За извършените инспекции/разследвания се съставя доклад, който се връчва на проверяваните лица, които имат право в 14-дневен срок от връчването да представят възражения. По представените възражения инспекционният екип се произнася със становище. (6) При извършването на инспекции се спазват изискванията и на чл. 26 от Регламент (ЕС) № 537/2014 . (7) Комисията разглежда всеки доклад на заседание в разумен срок от предаването му на председателя заедно със събраните доказателства, с представените възражения и със становището на проверяващия екип по възраженията. (8) (Нова - ДВ, бр. 18 от 2020 г., в сила от 28.02.2020 г.) Комисията дава оценка на качеството на професионалната дейност на регистрирания одитор въз основа на резултатите от всяка извършена пълна инспекция. Правомощия и задължения при извършване на инспекция или разследване Чл. 88. (1) При извършване на инспекция или разследване председателят, членовете и инспекторите на Комисията имат право да изискват в определени от тях срокове от: 1. инспектирания или разследвания регистриран одитор: а) документи, заверени копия на документи, сведения, справки и друга информация, които имат значение за извършване на инспекцията или разследването; б) писмени обяснения по въпроси, свързани с инспекцията или разследването; в) (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) достъп до политиките, правилата и процедурите, регламентиращи системата за управление на качеството на регистрирания одитор, както и до пълната документация от одиторските досиета на включените за проверка ангажименти; 2. физически и юридически лица, различни от тези по т. 1 - предоставянето на заверени копия на документи, сведения и справки, свързани с инспекцията или разследването; 3. (изм. - ДВ, бр. 79 от 2024 г.) Института на дипломираните експерт-счетоводители - представянето на документи, сведения, справки и друга информация, свързана с правомощията на Комисията; 4. одитните комитети по чл. 107 - представянето на заверени копия на документи, справки и друга информация, свързана с правомощията на Комисията. (2) Инспектираните или разследваните регистрирани одитори са длъжни да оказват съдействие на органите на Комисията и не могат да се позовават на изискванията за професионална, банкова или друга защитена от закон тайна. (3) (Изм. - ДВ, бр. 18 от 2020 г., в сила от 28.02.2020 г.) Комисията има право, когато е необходимо за целите на инспекция или разследване, да наема външни експерти за извършване на конкретни задачи. В тези случаи експертите не вземат участие във вземането на решения от инспекционните/разследващи екипи и от Комисията. (4) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Експертите, участващи в извършването на инспекции, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, да са преминали обучение за контрол на качеството и да нямат конфликт на интереси с инспектираните регистрирани одитори. (5) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Експертите, участващи в извършването на разследвания, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, и да нямат конфликт на интереси с разследваните регистрирани одитори. (6) (Нова - ДВ, бр. 18 от 2020 г., в сила от 28.02.2020 г.) Информацията, която експертите създават и получават при или по повод участието си в извършването на инспекции или разследвания, е професионална тайна. Експертите са длъжни да пазят професионалната тайна, включително след приключване на съответните инспекции или разследвания, във връзка с които са наети. (7) (Предишна ал. 4 - ДВ, бр. 18 от 2020 г., в сила от 28.02.2020 г.) При извършване на инспекция или разследване членовете и инспекторите на Комисията се легитимират със служебна карта. Нарушения и надзорни мерки Чл. 89. (1) (Изм. - ДВ, бр. 18 от 2020 г., в сила от 28.02.2020 г.) Комисията прилага надзорни мерки, когато бъдат установени: 1. пропуски или нарушения в дейността на регистрирания одитор в областите по чл. 85, ал. 1 ; 2. неспазване на задълженията на регистрирания одитор по чл. 31 ; 3. неспазване на разпоредбите на Регламент (ЕС) № 537/2014 ; 4. (изм. - ДВ, бр. 79 от 2024 г.) неоказване на съдействие или възпрепятстване по друг начин на надзора на Комисията. (2) В случаите по ал. 1 Комисията може да: 1. (отм. - ДВ, бр. 18 от 2020 г., в сила от 28.02.2020 г.) 2. даде предписания на регистрирания одитор за преустановяване и отстраняване на допуснати нарушения; предписанията са задължителни за изпълнение; 3. оповести публично чрез интернет страницата си и по друг подходящ начин нарушителя и извършените от него нарушения, установени с влязъл в сила акт; 4. оповести публично чрез интернет страницата си или по друг подходящ начин решението, че конкретен одиторски доклад не отговаря на изискванията на този закон и на Регламент (ЕС) № 537/2014 , както и да го изпрати на Агенцията по вписванията за вписване в търговския регистър по партидата на одитираното предприятие, за което е приложима разпоредбата на чл. 38, ал. 1, т. 1 от Закона за счетоводството ; 5. (доп. - ДВ, бр. 79 от 2024 г.) лиши регистриран одитор от правото за извършване на задължителен финансов одит на предприятия от обществен интерес за срок от една до три години; 6. (доп. - ДВ, бр. 79 от 2024 г.) лиши регистриран одитор от правото за извършване на финансов одит за срок от една до три години; 7. лиши регистриран одитор от правото да упражнява одиторска професия за срок 5 години; 8. (доп. - ДВ, бр. 79 от 2024 г.) забрани за срок от една до три години на регистриран одитор да извършва преглед за контрол на качеството на ангажименти за задължителен финансов одит; 9. (доп. - ДВ, бр. 79 от 2024 г.) предложи на компетентен орган, осъществяващ надзор върху дейността на предприятие от обществен интерес, да наложи забрана на член на негов управителен орган за срок от една до три години да упражнява своите функции, като съответният надзорен орган уведомява Комисията за предприетите мерки в разумен срок. (3) След изтичане на срока по ал. 2, т. 5 и 6 може да се извършват инспекции за гарантиране на качеството през следващите три години. (4) Мерките по ал. 2, т. 3 и 4 се прилагат за срок 5 години от влизане в сила на решението на Комисията. (5) (Изм. - ДВ, бр. 18 от 2020 г., в сила от 28.02.2020 г.) Когато на регистриран одитор е била приложена мярка по ал. 2, т. 5 или 6 и при инспекция или разследване в периода по ал. 3 се установи същото по вид нарушение, Комисията прилага мярката по т. 7. (6) На регистриран одитор, който извърши нарушение по ал. 1, т. 4, се прилага мярката по ал. 2, т. 6. При повторно нарушение Комисията прилага мярката по ал. 2, т. 7. (7) (Нова - ДВ, бр. 79 от 2024 г.) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция или разследване, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , Комисията прилага мярката по ал. 2, т. 8. (8) (Нова - ДВ, бр. 79 от 2024 г.) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 2, т. 7. (9) (Предишна ал. 7 - ДВ, бр. 79 от 2024 г.) Когато нарушение по ал. 1 е извършено от регистриран одитор, който осъществява задължителен финансов одит от името на одиторско дружество, надзорната мярка се прилага както на регистрирания одитор - физическо лице, така и на одиторското дружество. (10) (Изм. - ДВ, бр. 18 от 2020 г., в сила от 28.02.2020 г., предишна ал. 8 - ДВ, бр. 79 от 2024 г.) Мерките по ал. 2, т. 5 - 7 може да се приложат и по предложение на управителния съвет на ИДЕС. Предложението на управителния съвет трябва да се основава на факти и обстоятелства, установени при проверки от органи на ИДЕС. (11) (Нова - ДВ, бр. 79 от 2024 г.) Регистриран одитор - физическо лице, който 5 или повече години е бил временно изключен от ИДЕС или е бил временно лишен от право да упражнява одиторската професия, може да бъде вписан отново в регистъра след практическо обучение от една година, проведено съгласно чл. 19 през последните две години преди изтичане на срока за временно изключване или временно лишаване от права. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и за регистрираните одитори по устойчивостта. Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит на финансови отчети на предприятия от обществен интерес Инспекции и разследвания Чл. 90. (1) Регистрираните одитори, които не извършват задължителен финансов одит на финансови отчети на предприятия от обществен интерес, подлежат на инспекции за гарантиране на качеството поне веднъж на 6 години въз основа на оценка на риска. (2) Инспекциите и разследванията по този раздел се извършват по реда на чл. 87 и 88 , като се прилагат съответно разпоредбите на чл. 87, ал. 3 - 5 и чл. 89, ал. 1 . (3) Лицата, извършващи инспекции съгласно ал. 1, отговарят на изискванията на чл. 86 . (4) Комисията може да извършва разследвания за спазване на изискванията по чл. 85, ал. 1 . (5) На регистрираните одитори, които не извършват задължителен финансов одит на финансови отчети на предприятия от обществен интерес, се прилагат съответно мерките по чл. 89, ал. 2 . (6) (Нова - ДВ, бр. 79 от 2024 г.) Разпоредбите на ал. 1 - 5 се прилагат съответно и за регистрираните одитори по устойчивостта. Глава десета. НАДЗОР НАД ДЕЙНОСТТА НА ИДЕС Обхват на надзора Чл. 91. (Изм. - ДВ, бр. 18 от 2020 г., в сила от 28.02.2020 г.) Комисията извършва проверки на дейността на ИДЕС за законосъобразното и ефективно упражняване на функциите по чл. 36, ал. 1, т. 1 - 3 и 5 и чл. 85, ал. 3 . Ред за извършване на проверки Чл. 92. (Изм. - ДВ, бр. 18 от 2020 г., в сила от 28.02.2020 г.) При проверките по чл. 91 в проверяващия екип не участват членове на ИДЕС, като се прилагат съответно разпоредбите на чл. 88 . Нарушения и надзорни мерки Чл. 93. (1) При констатиране на допуснати от ИДЕС нарушения на законовите изисквания при упражняване на функциите по чл. 36, ал. 1, т. 1 - 5 и чл. 85, ал. 3 Комисията може да: 1. (доп. - ДВ, бр. 18 от 2020 г., в сила от 28.02.2020 г.) разпореди писмено на председателя на ИДЕС да предприеме действия за преустановяване и за отстраняване на нарушенията в определен срок; 2. оповести публично чрез интернет страницата си или по друг подходящ начин нарушенията; 3. отправи писмено предупреждение за временно отнемане на функция или функции по чл. 36, ал. 1, т. 1 - 5 и чл. 85, ал. 3 ; 4. отнеме временно функция или функции по чл. 36, ал. 1, т. 1 - 5 и чл. 85, ал. 3 ; 5. (нова - ДВ, бр. 18 от 2020 г., в сила от 28.02.2020 г.) отнеме окончателно функцията по чл. 85, ал. 3 . (2) (Изм. и доп. - ДВ, бр. 18 от 2020 г., в сила от 28.02.2020 г.) Мярката по ал. 1, т. 4 се прилага с решение на Комисията, след като преди това са били приложени мерките по ал. 1, т. 1 - 3 и нарушенията не са били отстранени или преустановени в определения по ал. 1, т. 1 срок. В този случай Комисията осъществява отнетите функции за срок до три месеца с възможност за еднократно удължаване с още три месеца. (3) (Нова - ДВ, бр. 18 от 2020 г., в сила от 28.02.2020 г.) Мярката по ал. 1, т. 5 се прилага с решение на Комисията, след като преди това е била приложена мярката по ал. 1, т. 4 и нарушенията не са били отстранени или преустановени през периода, в който функцията е била временно отнета. Глава единадесета. ИЗДАВАНЕ И ОБЖАЛВАНЕ НА АКТОВЕ НА КОМИСИЯТА Изисквания към решенията на Комисията Чл. 94. Решенията на Комисията за прилагане на надзорни мерки се издават при спазване на изискванията на чл. 59, ал. 1 и 2 от Административнопроцесуалния кодекс . Съобщаване и връчване Чл. 95. (1) Решенията на Комисията за прилагане на надзорни мерки се съобщават на адресатите им чрез връчване срещу подпис или чрез препоръчано писмо с обратна разписка. Връчването на регистрирани одитори с препоръчано писмо с обратна разписка се извършва на адреса, посочен в регистъра по чл. 20 . (2) Когато решението на Комисията не може да бъде връчено по посочения в ал. 1 начин, то се смята за връчено с поставянето му на определено за целта място в сградата на Комисията. Това обстоятелство се удостоверява с протокол, съставен от длъжностни лица, определени със заповед на председателя на Комисията. Съдебно обжалване Чл. 96. (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Решенията на Комисията за прилагане на надзорни мерки, с изключение на мерките по чл. 89, ал. 2, т. 2 и 3 и чл. 93, ал. 1, т. 1 - 3 , подлежат на съдебно обжалване пред Административен съд София-град, относно тяхната законосъобразност. Прилагане на Административнопроцесуалния кодекс Чл. 97. Доколкото в тази глава не са предвидени особени правила, прилагат се съответните разпоредби на Административнопроцесуалния кодекс . Глава дванадесета. СЪТРУДНИЧЕСТВО И ОБМЕН НА ИНФОРМАЦИЯ С ЕВРОПЕЙСКИЯ СЪЮЗ И С КОМПЕТЕНТНИТЕ ОРГАНИ НА ДРУГИ ДЪРЖАВИ Раздел I. Сътрудничество и обмен на информация с Европейския съюз и с компетентните органи на други държави - членки на Европейския съюз Цел Чл. 98. Комисията си сътрудничи с органите на Европейския съюз и със съответните компетентни органи на другите държави - членки на Европейския съюз, с цел осъществяване на правомощията им в областта на публичния надзор над регистрираните одитори. Обмен на информация с Комитета на европейските органи за надзор на одита (КЕОНО) Чл. 99. Комисията е компетентният орган за сътрудничество и за получаване и предоставяне на информация на КЕОНО съгласно разпоредбите на Регламент (ЕС) № 537/2014 . Обмен на информация с компетентните органи за публичен надзор над регистрираните одитори в другите държави - членки на Европейския съюз, и в трети държави Чл. 100. (1) Комисията е компетентният орган за сътрудничество и за получаване и предоставяне на информация на компетентните органи за публичен надзор над регистрираните одитори в другите държави - членки на Европейския съюз, и в трети държави. (2) При постъпване на искане от компетентен орган на друга държава - членка на Европейския съюз, Комисията незабавно предприема необходимите действия за събиране на исканата информация. (3) Изискването за професионална тайна по чл. 82 не възпрепятства обмена на поверителна информация между Комисията и компетентните органи на другите държави - членки на Европейския съюз. (4) За получената по реда на тази глава информация от компетентен орган на друга държава - членка на Европейския съюз, се прилага изискването за професионална тайна по чл. 82 и тя може да се използва от Комисията и от нейната администрация само във връзка с упражняване на правомощията и по този закон. (5) (Изм. - ДВ, бр. 79 от 2024 г.) Когато Комисията има основателни съмнения, че на територията на друга държава - членка на Европейския съюз, се извършват действия в нарушение на изискванията на Директива 2006/43/ЕО , на Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети (OB, L 158/196 от 27 май 2014 г.), наричана по-нататък \" Директива 2014/56/ЕО \", или на Регламент (ЕС) № 537/2014 , тя предоставя подробна информация за това на компетентния орган на съответната държава членка. (6) Когато Комисията е уведомена от компетентния орган на друга държава - членка на Европейския съюз, за нарушение на изискванията на Директива 2006/43/ЕО , Директива 2014/56/ЕО или на Регламент (ЕС) № 537/2014 на територията на Република България, тя предприема необходимите мерки и уведомява компетентния орган на съответната държава членка за резултатите от тях. (7) (Изм. - ДВ, бр. 18 от 2020 г., в сила от 28.02.2020 г.) Комисията ежегодно предоставя на КЕОНО обобщена информация за приложените надзорни мерки и наложените административни наказания. (8) (Изм. - ДВ, бр. 18 от 2020 г., в сила от 28.02.2020 г.) Комисията незабавно информира КЕОНО за приложените надзорни мерки по чл. 89, ал. 2, т. 5 - 7 . Разследвания Чл. 101. (1) Комисията извършва разследване по искане на съответния компетентен орган на друга държава - членка на Европейския съюз. (2) В случаите по ал. 1 Комисията може да разреши представители на компетентния орган на държавата членка да участват като наблюдатели в разследването, когато е направено такова искане. (3) Комисията може да поиска да се извърши разследване от компетентен орган на друга държава - членка на Европейския съюз, на нейна територия, както и нейни членове да участват като наблюдатели в това разследване. Отказ от предоставяне на информация Чл. 102. (1) Комисията може да откаже да изпълни искане за информация по чл. 100 или извършване на разследване, или участие на наблюдатели по чл. 101 , когато: 1. извършването на разследване или предоставянето на информация може да засегне суверенитета, националната сигурност или обществения ред на Република България; 2. е образувано производство пред органите на съдебната власт в Република България по отношение на същите действия и срещу същите регистрирани одитори, във връзка с които е поискано съдействие; 3. е налице влязло в сила съдебно решение в Република България по отношение на същите действия и същите регистрирани одитори, във връзка с които е поискано съдействие. (2) В случаите по ал. 1 Комисията уведомява органа, поискал съдействието. Неприлагане на допълнителни изисквания Чл. 103. (1) В случай на финансов одит на консолидиран финансов отчет на местно дружество, на одитор или одиторско дружество, извършващо финансов одит на дъщерно дружество, установено в друга държава - членка на Европейския съюз, не се налагат допълнителни изисквания във връзка с финансовия одит относно регистрацията, контрола за гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (2) В случай на финансов одит на финансов отчет на предприятие със седалище в друга държава - членка на Европейския съюз, чиито ценни книжа се търгуват на български регулиран пазар, не се налагат допълнителни изисквания във връзка с финансовия одит относно регистрацията, контрола на гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и при извършването на ангажименти за сигурност по устойчивостта. Раздел II. Сътрудничество и обмен на информация с компетентни органи на трети държави Предоставяне на работни документи от Комисията Чл. 104. (1) Комисията може да разреши предоставянето на работни документи, свързани с извършването на финансов одит, или на други документи, държани от регистрираните одитори, на компетентните органи на трета държава, при условие че: 1. работните и другите документи са свързани с извършването на финансов одит на дружества, емитирали ценни книжа в тази трета държава, или когато дружествата са част от група, която изготвя консолидираните финансови отчети в тази трета държава; 2. предоставянето се осъществява чрез Комисията до компетентните органи на тази трета държава и по тяхно искане; 3. компетентните органи на третата държава отговарят на изисквания, обявени за адекватни от Европейската комисия в съответствие с процедурата, предвидена в чл. 48 от Директива 2006/43/ЕО ; 4. (изм. - ДВ, бр. 79 от 2024 г.) са налице действащи договорености въз основа на принципа за съпоставимост и равностойност на изискванията, договорени между Комисията и компетентните органи на третата държава; 5. (изм. - ДВ, бр. 17 от 2019 г.) предоставянето се осъществява при спазване изискванията за защита на личните данни. (2) Действащите договорености, посочени в ал. 1, т. 4, трябва да гарантират, че: 1. предоставянето на работни документи, свързани с извършването на финансов одит, или на други документи, държани от регистрираните одитори, се извършва въз основа на обосновано искане от компетентните органи на третата държава, което посочва целите на искането; 2. служителите или лицата, наети от компетентните органи на третата държава, както и другите лица, които получават предоставяните документи, са задължени да спазват изискването за професионална тайна; 3. компетентните органи на третата държава ще използват предоставените документи само за упражняване на своите функции по публичен надзор, инспекции за гарантиране на качеството и разследвания, които отговарят на условията на чл. 29 , 30 и 32 от Директива 2006/43/ЕО ; 4. искането на компетентните органи на третата държава може да бъде отказано, когато: а) предоставянето на документите може да засегне суверенитета, сигурността или обществения ред на Република България; б) е образувано производство пред органите на съдебната власт в Република България по отношение на същите действия и между същите страни, във връзка с които е поискано предоставяне на документите. (3) Комисията сътрудничи на Европейската комисия при извършване на оценката за адекватността по ал. 1, т. 3 и предприема необходимите действия за изпълнение на решенията на Европейската комисия. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и за предоставянето на работни документи, свързани с извършването на ангажименти за сигурност по устойчивостта. Пряко предоставяне на работни документи от регистрирани одитори Чл. 105. (Доп. - ДВ, бр. 79 от 2024 г.) Комисията може да не приложи чл. 104, ал. 1 и да разреши регистрираните одитори да предоставят работни документи, свързани с извършването на задължителен финансов одит, съответно на задължителен ангажимент за сигурност по устойчивостта, или други документи, държани от тях, пряко на компетентните органи на трета държава, при условие че: 1. е образувано разследване от компетентните органи в тази трета държава; 2. предоставянето не противоречи на изисквания, които регистрираните одитори са длъжни да спазват в съответствие с този закон; 3. са налице действащи договорености с компетентните органи на третата държава, които позволяват на Комисията реципрочен пряк достъп до работни документи, свързани с извършването на задължителен финансов одит, или до други документи на регистрирани одитори от тази трета държава; 4. запитващият компетентен орган на третата държава информира предварително Комисията за всяко искане за пряко предоставяне на документи, като посочва причините за това; 5. са спазени условията по чл. 104, ал. 2 . Уведомяване на Европейската комисия Чл. 106. Комисията уведомява Европейската комисия за действащите договорености по чл. 104, ал. 1, т. 4 и чл. 105, т. 3 . Част четвърта. ОДИТЕН КОМИТЕТ В ПРЕДПРИЯТИЯТА ОТ ОБЩЕСТВЕН ИНТЕРЕС Формиране на одитен комитет Чл. 107. (1) (Доп. - ДВ, бр. 18 от 2020 г., в сила от 28.02.2020 г.) Във всяко предприятие от обществен интерес се създава одитен комитет. Одитният комитет на предприятие по § 1, т. 22, букви \"г\" и \"е\" от допълнителните разпоредби на Закона за счетоводството може да изпълнява възложените му от закона функции и по отношение на управляваните от предприятието фондове. (2) (Доп. - ДВ, бр. 79 от 2024 г.) Членовете на одитния комитет се избират от общото събрание на акционерите или съдружниците по предложение на председателя на управителния съвет или на надзорния съвет или съвета на директорите или на управителя на предприятието или на акционерите, съответно съдружниците. За членове на одитния комитет могат да се избират и членове на надзорния орган на предприятието или членове на управителния орган, които не са изпълнителни членове на органите на управление. (3) (Изм. - ДВ, бр. 18 от 2020 г., в сила от 28.02.2020 г.) За членове на одитния комитет се избират лица, които притежават образователно-квалификационна степен \"бакалавър\", познания в областта, в която работи предприятието, като поне един от членовете трябва да има не по-малко от 5 години професионален стаж в областта на счетоводството или одита. (4) (Изм. и доп. - ДВ, бр. 18 от 2020 г., в сила от 28.02.2020 г.) Одитният комитет на предприятията от обществен интерес с изключение на тези, отговарящи на критериите по чл. 19, ал. 2 и 3 от Закона за счетоводството , се състои най-малко от трима членове, включително председателя. Мнозинството от членовете на одитния комитет са външни за и независими от предприятието от обществен интерес. Независим член на одитен комитет не може да е: 1. (изм. - ДВ, бр. 18 от 2020 г., в сила от 28.02.2020 г.) изпълнителен член на орган на управление или контрол или служител на предприятието; 2. лице, което е в трайни търговски отношения с предприятието; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол, прокурист или служител на лице по т. 2; 4. (изм. - ДВ, бр. 18 от 2020 г., в сила от 28.02.2020 г.) свързано лице с друг член на орган на управление или контрол или с член на одитния комитет на предприятието от обществен интерес. (5) Липсата на обстоятелствата по ал. 4 се установява с писмена декларация, подадена преди датата на избора до общото събрание от всяко номинирано лице за член на одитен комитет. Когато едно или повече от тези обстоятелства възникнат след избора, съответният член на одитния комитет незабавно уведомява писмено управителните и надзорните органи на предприятието и прекратява изпълняването на функциите си, като на негово място на следващото общо събрание се избира нов член. (6) Председателят на одитния комитет се избира от неговите членове. Председателят също трябва да отговаря на изискванията по ал. 4. (7) (Доп. - ДВ, бр. 79 от 2024 г.) Общото събрание на акционерите или съдружниците одобрява статут на одитния комитет, в който се определят неговите функции, права и отговорности по отношение на финансовия одит и ангажиментите за сигурност по устойчивостта, вътрешния контрол и вътрешния одит, както и взаимоотношенията му с органите за управление. (8) (Доп. - ДВ, бр. 79 от 2024 г.) С решение на общото събрание на акционерите или съдружниците могат да се създават одитни комитети и в други предприятия. Одитните комитети осъществяват дейността си в съответствие с този закон. Права и задължения на одитния комитет Чл. 108. (1) Одитният комитет: 1. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) информира органите на управление или контрол на предприятието за резултатите от задължителния одит и пояснява по какъв начин задължителният одит е допринесъл за достоверността на финансовото отчитане и когато е приложимо - отчитането на устойчивостта, както и ролята на одитния комитет в този процес; 2. (изм. - ДВ, бр. 79 от 2024 г.) наблюдава процеса на финансово отчитане и когато е приложимо - на отчитането на устойчивостта, и представя препоръки и предложения, за да се гарантира достоверност на изготвяните и издавани отчети; 3. (изм. и доп. - ДВ, бр. 79 от 2024 г.) наблюдава ефективността на вътрешната контролна система, на системата за управление на риска и на дейността по вътрешен одит в предприятието по отношение на финансовото отчитане и когато е приложимо - по отношение отчитането на устойчивостта; 4. (изм. и доп. - ДВ, бр. 79 от 2024 г.) наблюдава извършването на задължителния одит на годишните финансови отчети и когато е приложимо - на задължителния ангажимент за сигурност по устойчивостта, като взема предвид констатациите и заключенията на Комисията по прилагането на чл. 26, параграф 6 от Регламент (ЕС) № 537/2014 ; 5. проверява и наблюдава независимостта на регистрираните одитори в съответствие с изискванията на глави шеста и седма от закона, както и с чл. 6 от Регламент (ЕС) № 537/2014 , включително целесъобразността на предоставянето на услуги извън одита на одитираното предприятие по чл. 5 от същия регламент; 6. (изм. - ДВ, бр. 18 от 2020 г., в сила от 28.02.2020 г.) отговаря за процедурата за подбор на регистрирания одитор и препоръчва назначаването му с изключение на случаите, когато одитираното предприятие разполага с комисия за провеждане на процедура за подбор; когато предприятието разполага с комисия за провеждане на процедура за подбор, одитният комитет наблюдава нейната работа, като въз основа на резултатите от нея предлага на общото събрание на акционерите или съдружниците възлагане на одиторския ангажимент в съответствие с изискванията на чл. 16 от Регламент (ЕС) № 537/2014 ; 7. (изм. и доп. - ДВ, бр. 18 от 2020 г., в сила от 28.02.2020 г.) уведомява чрез своя председател Комисията, както и органите на управление или контрол на предприятието за всяко дадено одобрение по чл. 64, ал. 3 и чл. 66, ал. 3 в 7-дневен срок от датата на решението; 8. отчита дейността си пред органа по назначаване; 9. (изм. - ДВ, бр. 18 от 2020 г., в сила от 28.02.2020 г.) изготвя и чрез своя председател предоставя на Комисията в срок до 31 май годишен доклад за дейността си; докладът се изготвя по форма и със съдържание съгласно приета от Комисията наредба. (2) Управителният орган на предприятието осигурява достатъчни ресурси на одитния комитет за ефективно изпълнение на задълженията му. (3) (Изм. - ДВ, бр. 18 от 2020 г., в сила от 28.02.2020 г.) Членовете на органите на управление или контрол и служителите на предприятието са длъжни да оказват съдействие на одитния комитет при изпълнение на дейността му, включително да предоставят в разумни срокове поисканата от него информация. Наблюдение, оценка и мерки на Комисията по отношение дейността на одитните комитети Чл. 109. (1) (Доп. - ДВ, бр. 79 от 2024 г.) Комисията извършва редовно наблюдение на качеството, развитието и конкуренцията на пазара на предоставяне на услуги във връзка със задължителния одит на предприятията от обществен интерес съгласно изискванията на чл. 27 от Регламент (ЕС) № 537/2014, включително на дейността на одитните комитети. (2) (Нова - ДВ, бр. 18 от 2020 г., в сила от 28.02.2020 г.) Комисията организира създаването и поддържа Регистър на одитните комитети в предприятията от обществен интерес за целите на публичния надзор съгласно чл. 12, ал. 3 . (3) (Нова - ДВ, бр. 18 от 2020 г., в сила от 28.02.2020 г.) Регистърът по ал. 2 съдържа следната информация: 1. наименование на предприятието; 2. единен идентификационен код на предприятието; 3. имената на председателя и на членовете на одитния комитет; 4. (изм. - ДВ, бр. 79 от 2024 г.) телефон и електронен адрес за кореспонденция с одитния комитет. (4) (Нова - ДВ, бр. 18 от 2020 г., в сила от 28.02.2020 г.) Председателят на одитния комитет уведомява писмено Комисията в 14-дневен срок от настъпването или промяната в обстоятелство, подлежащо на вписване в регистъра по ал. 2. (5) (Нова - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра по ал. 2 се определят с наредба, приета от Комисията. (6) (Предишна ал. 2, изм. - ДВ, бр. 18 от 2020 г., в сила от 28.02.2020 г.) Комисията разработва, разпространява и актуализира методически насоки в областта на дейността на одитните комитети в предприятията от обществен интерес в съответствие с изискванията на този закон, приложимите актове на Европейския съюз и добрите практики. Комисията може да дава препоръки за подобряване дейността на одитните комитети в предприятията от обществен интерес. Част пета. АДМИНИСТРАТИВНОНАКАЗАТЕЛНИ РАЗПОРЕДБИ Административни нарушения и наказания Чл. 110. (1) (Изм. - ДВ, бр. 18 от 2020 г., в сила от 28.02.2020 г.) На регистриран одитор се налага глоба или имуществена санкция в размер до 10 на сто от общия обем на нетните приходи от продажби за предходната финансова година спрямо датата на установяване на нарушението, но не по-малко от 2000 лв., когато бъде установено, че: 1. е издал одиторски доклад с одиторско мнение или отказ от издаване на мнение, което не съответства на доказателствата, събрани при извършване на финансовия одит; 2. (изм. - ДВ, бр. 79 от 2024 г.) не е спазил изискванията на приложимите професионални стандарти, което е повлияло отрицателно върху резултатите от работата му и върху издаденото от него одиторско мнение; 3. не е спазил изискванията за независимост и липса на конфликт на интереси; 4. не е спазил изискванията за опазване на професионалната тайна по чл. 11 ; 5. не е изпълнил задължението за предоставяне на заместващия регистриран одитор на информацията съгласно чл. 31, ал. 1, т. 4 и/или ал. 2, т. 2 ; 6. не е спазил изискванията за съхраняване на одиторската документация по чл. 31, ал. 1, т. 10 ; 7. (изм. - ДВ, бр. 79 от 2024 г.) не е изпълнил задълженията по чл. 56, ал. 5, 6 или 7 за създаване и поддържане на досиета или същите са непълни; 8. не е изпълнил задължението за докладване на компетентен орган, осъществяващ надзор над предприятие от обществен интерес, както и на Комисията, или е предоставил непълна или невярна информация по чл. 61 ; 9. не е изпълнил задължението да публикува годишен доклад за прозрачност или публикуваният доклад съдържа непълна или невярна информация съгласно изискванията на чл. 62 ; 10. не е спазил ограниченията или забраните по чл. 64 ; 11. не е спазил изискванията за максимална продължителност по чл. 65 ; 12. не е спазил изискванията за възнагражденията по чл. 66 ; 13. откаже или не съдейства при извършването на инспекция и разследване или възпрепятства по друг начин функциите на Комисията или на ИДЕС; 14. не е издал одиторски доклад за задължителен финансов одит в предприятие от обществен интерес по негова вина, ако не са налице основателни причини по чл. 49, ал. 2 , или при отказ да продължи изпълнението на договора за одит, както и при неиздаване на одиторски доклад в определения срок, който поради датата на неговото по-късно издаване не може да изпълни целта, с която е бил възложен одитът; 15. не е предоставил на Комисията изискваната по този закон информация или я е предоставил по-късно от един месец след определения срок, или е предоставил непълна или невярна информация; 16. (изм. - ДВ, бр. 18 от 2020 г., в сила от 28.02.2020 г.) не е изпълнил предписанията по чл. 89, ал. 2, т. 2 ; 17. не е извършил преглед за контрол на качеството в съответствие с изискванията на чл. 8 от Регламент (ЕС) № 537/2014 ; 18. е извършил преглед за контрол на качеството по реда на чл. 8 от Регламент (ЕС) № 537/2014 и е издаден одиторски доклад с одиторско мнение или отказ от издаване на мнение, което не съответства на доказателствата, събрани при извършването на задължителния финансов одит, и това не е отразено адекватно от извършващия прегледа преди издаване на одиторския доклад; 19. не е представил в срока по чл. 11 от Регламент (ЕС) № 537/2014 допълнителен доклад за одитния комитет или е предаден такъв доклад с невярно или с непълно съдържание. (2) (Изм. - ДВ, бр. 18 от 2020 г., в сила от 28.02.2020 г.) Регистриран одитор се наказва с глоба в размер от 500 до 3000 лв. - за физически лица, или с имуществена санкция в размер от 500 до 5000 лв. - за юридически лица и еднолични търговци, когато бъде установено, че: 1. (изм. - ДВ, бр. 79 от 2024 г.) не са спазени други изисквания на приложимите професионални стандарти, непосочени в ал. 1; 2. е предоставена на Комисията изискваната от този закон информация до един месец след определения срок; 3. не са спазени други изисквания на този закон или актове на Комисията по прилагането му. (3) Когато нарушенията по ал. 1 или 2 са извършени от регистриран одитор, който извършва задължителен финансов одит и свързани с одита услуги от името на одиторското дружество, наказание се налага както на регистрирания одитор - физическо лице, така и на одиторското дружество, от чието име е извършен одитът. (4) Когато исканите по чл. 77, ал. 1, т. 9 и чл. 88, ал. 1 документи и информация не бъдат предоставени или са предоставени след определения срок, или ако са неверни или непълни, на съответното лице, различно от регистриран одитор, се налага глоба или имуществена санкция в размер от 500 до 2000 лв. (5) (Изм. - ДВ, бр. 18 от 2020 г., в сила от 28.02.2020 г.) Председател на управителен съвет или на надзорен съвет или председател на съвета на директорите или управител на предприятие от обществен интерес, който не изпълни задължението си по чл. 107, ал. 2 , се наказва с глоба в размер от 500 до 3000 лв. (6) На предприятие от обществен интерес, което не изпълни задължението си по чл. 107, ал. 1 , се налага имуществена санкция в размер от 2000 до 20 000 лв. (7) На предприятие от обществен интерес, което не изпълни задължението си по чл. 107, ал. 7 , се налага имуществена санкция в размер от 2000 до 20 000 лв. (8) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 108, ал. 1, т. 7 и 9 , се наказва с глоба в размер от 500 до 3000 лв. (9) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 109, ал. 4 , се наказва с глоба в размер от 200 до 2000 лв. (10) (Нова - ДВ, бр. 79 от 2024 г.) На регистриран одитор, който извърши финансов одит по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага глоба или имуществена санкция в размер на 10 на сто от общия обем на нетните приходи от продажби за предходната финансова година спрямо датата на влизане в сила на съответната мярка, но не по-малко от 5000 лв. (11) (Предишна ал. 8 - ДВ, бр. 18 от 2020 г., в сила от 28.02.2020 г., предишна ал. 10 - ДВ, бр. 79 от 2024 г.) При повторно нарушение се налага глоба или имуществена санкция в двоен размер. (12) (Предишна ал. 9 - ДВ, бр. 18 от 2020 г., в сила от 28.02.2020 г., предишна ал. 11 - ДВ, бр. 79 от 2024 г.) Актовете за установяване на нарушенията се съставят от инспекторите на Комисията и от оправомощени от председателя и контрольори от ИДЕС, на които е възложено извършването на инспекцията или разследването. (13) (Предишна ал. 10 - ДВ, бр. 18 от 2020 г., в сила от 28.02.2020 г., предишна ал. 12 - ДВ, бр. 79 от 2024 г.) Наказателните постановления се издават от председателя на Комисията. (14) (Предишна ал. 11 - ДВ, бр. 18 от 2020 г., в сила от 28.02.2020 г., предишна ал. 13 - ДВ, бр. 79 от 2024 г.) Съставянето на актовете, издаването, обжалването и изпълнението на наказателните постановления се извършват по реда на Закона за административните нарушения и наказания . (15) (Нова - ДВ, бр. 79 от 2024 г.) Разпоредбите на ал. 1 - 4 и 10 - 14 се прилагат съответно и за регистрираните одитори по устойчивостта във връзка с извършени ангажименти за сигурност по устойчивостта. Споразумение за прекратяване на административнонаказателното производство Чл. 110а. (Нов - ДВ, бр. 18 от 2020 г., в сила от 28.02.2020 г.) До издаване на наказателно постановление, но не по-късно от 30 дни от предявяване на акта за установяване на административно нарушение, между административнонаказващия орган и нарушителя може да бъде постигнато споразумение за прекратяване на административнонаказателното производство за нарушения по чл. 110, ал. 1 и 2 , освен в случаите на повторност или когато деянието съставлява престъпление. Сключване на споразумение за прекратяване на административнонаказателното производство Чл. 110б. (Нов - ДВ, бр. 18 от 2020 г., в сила от 28.02.2020 г.) (1) Споразумението се изготвя в писмена форма и отразява съгласието на административнонаказващия орган и нарушителя по следните въпроси: 1. има ли извършено деяние, извършено ли е то от нарушителя и извършено ли е виновно, съставлява ли деянието административно нарушение; 2. какъв да бъде размерът на наказанието. (2) Със споразумението не може да се определя размер на глобата или на имуществената санкция, по-нисък от 70 на сто от минималния размер, предвиден за конкретното административно нарушение. (3) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение. (4) В 14-дневен срок от подписване на споразумението за прекратяване на административнонаказателното производство Комисията приема решение, с което одобрява или отказва да одобри споразумението. Решението, с което се одобрява споразумение за прекратяване на административнонаказателното производство, се изпраща на съответния прокурор в 7-дневен срок от неговото издаване. (5) Споразумението се одобрява, ако са спазени изискванията на закона. (6) Решението по ал. 4, с което се одобрява споразумение за прекратяване на административнонаказателното производство, подлежи на протест от прокурора по отношение на неговата законосъобразност пред съда по реда на Административнопроцесуалния кодекс , като протестът не спира изпълнението на решението. Извън случая по предходното изречение решението по ал. 4 не подлежи на обжалване или протест. (7) Сроковете за издаване на наказателно постановление спират да текат от момента на образуване на съдебно производство по протест на прокурора до неговото приключване. (8) В случаите, когато споразумението за прекратяване на административнонаказателното производство не бъде одобрено или решението, с което е одобрено, бъде отменено от съда, административнонаказващият орган издава наказателно постановление по общия ред. Влизане в сила на споразумението за прекратяване на административнонаказателното производство Чл. 110в. (Нов - ДВ, бр. 18 от 2020 г., в сила от 28.02.2020 г.) (1) Споразумението за прекратяване на административнонаказателното производство влиза в сила, ако в 7-дневен срок от уведомяването на нарушителя за одобряването му определената глоба и/или имуществена санкция са платени. (2) В случай на неплащане в срока по ал. 1 на глобата и/или на имуществената санкция производството продължава с издаване на наказателно постановление по общия ред. Публикуване на информация за наложените административни наказания и предприетите административни мерки Чл. 111. (1) Комисията публикува на интернет страницата си всички наложени и влезли в сила административни наказания и надзорни мерки, като се посочва информация за вида и естеството на нарушението и за самоличността на физическото или юридическото лице, по отношение на което същите са наложени. (2) Комисията публикува информацията по ал. 1 на анонимна основа, когато: 1. санкцията е наложена на физическо лице и след предварителна оценка на пропорционалността на публикуването на лични данни се установи, че това публикуване е непропорционално; 2. публикуването би застрашило стабилността на финансовите пазари или текущо разследване; 3. публикуването би причинило непропорционални вреди на засегнатите институции или лица; 4. (нова - ДВ, бр. 18 от 2020 г., в сила от 28.02.2020 г.) е сключено споразумение за прекратяване на административнонаказателно производство по реда на чл. 110а - 110в . Допълнителни разпоредби § 1. По смисъла на този закон: 1. \" Дейност, аналогична на финансов одит \" е дейността като инспектор в Комисията за публичен надзор над регистрираните одитори. 2. \" Добра репутация \" е налице, когато регистрираният одитор - физическо лице, или съдружниците, членовете на управителните или контролните органи на одиторско дружество не са осъждани за умишлено престъпление от общ характер и не са лишени от право да упражняват одиторска професия или дейност или други подобни професии или дейности в областта на финансите и счетоводството. 3. (доп. - ДВ, бр. 79 от 2024 г.) \" Държава членка по произход \" е друга държава - членка на Европейския съюз, която е дала разрешение на регистриран одитор или одиторско дружество да извършва финансов одит или ангажименти за сигурност по устойчивостта в тази държава съгласно националното и законодателство в съответствие с изискванията на чл. 3, параграф 1 от Директива 2006/43/ЕС . 4. (доп. - ДВ, бр. 79 от 2024 г.) \" Експерт \" е физическо лице със специфични познания за финансовите пазари, счетоводството, финансовото отчитане, отчитането на устойчивостта, одитиране или други области, свързани с проверките и практиката на извършваните одити по този закон. 5. \" Заинтересовано лице \" е лице, което притежава правен интерес от дейността на регистриран одитор, Комисията или ИДЕС. 5а. (нова - ДВ, бр. 79 от 2024 г.) \" Изразяване на сигурност по устойчивостта \" е изпълнение на процедурите при ангажимент за сигурност по устойчивостта, в резултат от които регистрираният одитор по устойчивостта формира одиторско мнение, съответно одиторско заключение, изразено в съответствие с чл. 34, параграф 1, ал. 2, буква \"а а\" и чл. 34, параграф 2 от Директива 2013/34/ЕС и приложимите професионални стандарти. 6. (изм. - ДВ, бр. 79 от 2024 г.) \" Инспектор \" е лице, което е в служебни или в извънтрудови правоотношения с Комисията, има подходящо професионално образование и съответстващ опит в областта на финансовия одит, изразяването на сигурност по устойчивостта, финансовото отчитане и отчитането по устойчивостта, не упражнява дейност, свързана с финансовия одит и изразяването на сигурност по устойчивостта, и е преминало обучение за контрол на качеството на дейността на регистрираните одитори. 7. (доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) \" Инспекция \" е съвкупност от процедури за преглед на работата на регистрираните одитори с цел да се гарантира качеството на дейността им и включва оценка за спазването на приложимите професионални стандарти и на изискванията за независимост, на количеството и качеството на изразходваните ресурси, на полученото одиторско възнаграждение и на системата за управление на качеството. Инспекциите могат да са планови и извънпланови, както и пълни и тематични. Пълните инспекции са с обхват съгласно чл. 85, ал. 1, т. 1 - 5 . Тематичните инспекции са с ограничен обхват спрямо изискванията по чл. 85, ал. 1, т. 1 - 5 , като обхватът се определя с решение на Комисията. 8. (доп. - ДВ, бр. 79 от 2024 г.) \" Комисия за подбор \" е комисия, в която акционерите или съдружниците имат съществено влияние и на която е възложено да направи препоръка относно избора на регистриран одитор. 9. (доп. - ДВ, бр. 79 от 2024 г.) \" Компетентен орган на трета държава \" е органът, който отговаря за публичния надзор или за одобряването и регистрацията на лицата, извършващи одит на годишните финансови отчети и изразяващи сигурност по устойчивостта в държави, които не са членки на Европейския съюз. 10. \" Компетентен орган \" е органът или органите, определени със закон, на които са възложени регулирането и/или надзорът над дейността на регистрираните одитори или конкретни функции от регулирането или надзора. Позоваването на \"компетентен орган\" в конкретен член означава позоваване на органа, отговарящ за функциите, посочени в същия член. 11. (доп. - ДВ, бр. 79 от 2024 г.) \" Контрольор \" е лице - член или служител на ИДЕС, преминало обучение за контрол на качеството на дейността на регистрираните одитори и утвърдено от съвета за контрол по качеството на одиторските услуги при ИДЕС. 12. (доп. - ДВ, бр. 79 от 2024 г.) \" Лице, което не упражнява дейност, свързана с финансовия одит и с изразяването на сигурност по устойчивостта \" е всяко физическо лице, което по време на участието си в публичния надзор и през тригодишния период, непосредствено предхождащ това му участие, не е извършвало финансов одит и/или ангажименти за сигурност по устойчивостта по смисъла на този закон, не е притежавало дялове, акции или други ценни книжа, емитирани от одиторско предприятие, не е било член на управителен или контролен орган на одиторско дружество и не е било наето от одиторско дружество или свързано по друг начин с него такова дружество. 13. \" Нетни приходи от продажби \" са общите суми от продажби, получени от дейността на регистрирания одитор, намалени с търговските отстъпки, данъка върху добавената стойност и други данъци, пряко свързани с приходите. Когато регистрираният одитор упражнява одиторска дейност пряко, нетните приходи от продажби за целите на закона обхващат общите суми от продажби, получени от физическото лице пряко, от дейността на търговското дружество, чрез което предоставя одиторски услуги, както и от участието му в гражданско дружество по Закона за задълженията и договорите , когато е приложимо. 14. (изм. - ДВ, бр. 79 от 2024 г.) \" Области, свързани с финансовия одит и с изразяването на сигурност по устойчивостта \" са вътрешният одит, външният одит в публичния сектор, независимият финансов одит, отчитането на устойчивостта, ангажименти за изразяване на сигурност по устойчивостта, финансовото отчитане и счетоводството. 14а. (нова - ДВ, бр. 18 от 2020 г., в сила от 28.02.2020 г.) \" Одитен комитет \" е специализиран, наблюдаващ, консултативен орган с правомощията по чл. 108, ал. 1 . 14б. (нова - ДВ, бр. 79 от 2024 г.) \" Ограничена степен на сигурност \" е такава степен на сигурност, при която одиторският риск е намален до приемливо ниво при конкретните обстоятелства на ангажимента, но е по-висок от този при ангажимент за изразяване на разумна степен на сигурност. Видът, времето на изпълнение и обемът на процедурите при ангажименти с ограничена степен на сигурност са по-ограничени спрямо тези при ангажименти за разумна степен на сигурност. Тя се изразява като негативно одиторско заключение в одиторския доклад като уверение, че не са установени въпроси, факти и обстоятелства, които да пораждат съмнение в регистрирания одитор, че информацията - обект на одит или друг ангажимент за сигурност, не съдържа съществени неправилни отчитания. 15. (доп. - ДВ, бр. 79 от 2024 г.) \" Одитор на група \" е регистриран одитор, който извършва финансов одит на консолидирани финансови отчети на предприятие или когато е приложимо - извършва ангажименти за сигурност на консолидиран отчет за устойчивостта. 16. (изм. - ДВ, бр. 79 от 2024 г.) \" Одитор от трета държава \" е физическо лице, което притежава правоспособност за извършването на финансов одит на годишни финансови отчети или когато е приложимо - за извършването на ангажименти за сигурност по устойчивостта, на предприятие, учредено в трета държава, и което е различно от лице, регистрирано в държава - членка на Европейския съюз. 17. \" Одиторска мрежа \" е обединение, към което принадлежи регистриран одитор или одиторското дружество и което има за цел сътрудничество, подялба на приходи или разходи, или съсобственост на акции, контрол или управление, общи политики и процедури за контрол на качеството, обща бизнес стратегия, използване на обща фирма или на значителна част от професионалните ресурси. 18. (доп. - ДВ, бр. 79 от 2024 г.) \" Одиторска професия \" е професията на регистрираните одитори по предоставянето на услуги по финансов одит, изразяване на сигурност по устойчивостта, свързани с одита услуги или аналогични на тях, пряко или чрез одиторско дружество. 19. (доп. - ДВ, бр. 79 от 2024 г.) \" Одиторски ангажимент \" е ангажимент за финансов одит или ангажимент за сигурност по устойчивостта. 19а. (нова - ДВ, бр. 79 от 2024 г.) \" Одиторско дружество \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на отчети за устойчивостта, и което е вписано в регистъра по чл. 20 . 20. (доп. - ДВ, бр. 79 от 2024 г.) \" Одиторско дружество от трета държава \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на предприятие, учредено в трета държава, и което е различно от предприятието, регистрирано като одиторско дружество в държава - членка на Европейския съюз. 21. \" Опит в областта на финансовия одит \" е опитът в областта на счетоводството, финансовото отчитане и одита. 21а. (нова - ДВ, бр. 79 от 2024 г.) \" Опит в областта на изразяването на сигурност по устойчивостта \" е опитът в областта на извършването на ангажименти за сигурност по устойчивостта, отчитането на устойчивостта или други услуги, свързани с отчитането на корпоративното устойчиво развитие. 22. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) \" Основен предмет на дейност \" е дейността на търговското дружество, когато общата стойност на нетните приходи от продажби от тази дейност е повече от 50 на сто от общата стойност на нетните приходи от продажби за отчетния период. В сумата на нетните приходи от продажби от финансов одит и от ангажименти за сигурност по устойчивостта се включват и приходите от изпълнение на ангажименти, различни от финансов одит или от ангажименти за сигурност по устойчивостта, които по закон се изискват от регистриран одитор, както и приходите от изпълнение на одиторски услуги към компоненти за целите на финансов одит и ангажименти за сигурност по устойчивостта на група. 23. \" Отговорен одитор \" е одитор: а) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит, или когато е приложимо - за извършването на ангажимента за сигурност по устойчивостта, от името на одиторското дружество, или б) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит на финансовите отчети или когато е приложимо - за извършването на ангажимента за сигурност по устойчивостта, на групата, и одитор, определен като ръководещ и основно отговорен за извършването на одита на финансовите отчети или когато е приложимо - за извършването на ангажимента за сигурност по устойчивостта, на основните дъщерни компании, в случаи на одит на група, или в) (доп. - ДВ, бр. 79 от 2024 г.) който подписва одиторския доклад за финансов одит или когато е приложимо - по ангажимента за сигурност по устойчивостта. 23а. (нова - ДВ, бр. 79 от 2024 г.) \" Отчет за устойчивостта \" е отчетът относно устойчивото развитие по смисъла на чл. 2, т. 18 от Директива 2013/34/ЕС и Закона за счетоводството . 24. \" Предприятие \" е понятие по смисъла на чл. 2 от Закона за счетоводството . 25. (изм. и доп. - ДВ, бр. 79 от 2024 г.) \" Повторно \" е нарушението, извършено в едногодишен срок от издаването на влязло в сила наказателното постановление или сключено споразумение по реда на чл. 110а , съответно от издаването на влязло в сила решение за налагане на дисциплинарна мярка, с което на нарушителя е наложено наказание, съответно наложена дисциплинарна мярка, за същото по вид нарушение. 26. \" Предприятие от обществен интерес \" е понятие по смисъла на § 1, т. 22 от допълнителните разпоредби на Закона за счетоводството . 26а. (нова - ДВ, бр. 79 от 2024 г.) \" Признати форми на обучение \" са формите на обучение, определени съгласно правилата по чл. 71, ал. 3, т. 4 . 27. \" Приложима рамка за финансово отчитане \" е възприетата от предприятието рамка за финансово отчитане при изготвяне на финансовия отчет, която е подходяща от гледна точка на естеството на предприятието и целта на финансовия отчет или която се изисква от закон или от друг нормативен акт. Приложимата рамка за финансово отчитане определя формата и съдържанието на финансовия отчет. 28. (изм. - ДВ, бр. 79 от 2024 г.) \" Приложима рамка за отчитане по устойчивостта \" е възприетата от предприятието отчетна рамка по устойчивостта, която е подходяща от гледна точка на естеството на предприятието и целта на отчета за устойчивостта или която се изисква от закон или от друг нормативен акт. Приложимата рамка за отчитане по устойчивостта определя формата и съдържанието на отчета за устойчивостта. 28а. (нова - ДВ, бр. 79 от 2024 г.) \" Принцип за съпоставимост и равностойност на изискванията \" е изискване за наличието на съпоставимост и равностойност на изискванията, прилагани едновременно от Комисията и компетентните органи на третите държави при вписването на регистрирани одитори и при предоставянето на работни документи, в съответствие с чл. 44, параграф 1 от Директива 2006/43/ЕО . 29. (отм. - ДВ, бр. 18 от 2020 г., в сила от 28.02.2020 г.) 29а. (нова - ДВ, бр. 79 от 2024 г.) \" Проверка \" по смисъла на чл. 38, ал. 6 е съвкупност от процедури за преглед на качеството на професионалната дейност на членовете на ИДЕС, както и извършването на инспекции в изпълнение на делегирана по чл. 85, ал. 3 функция. 30. \" Професионален скептицизъм \" е такова поведение, при което се поставя под въпрос и се отделя повишено внимание на условия, които може да са показателни за евентуални неточности, дължащи се на грешка или измама, както и критична оценка на одитните данни. 31. \" Професионална дейност на член на ИДЕС \" е дейността по предоставянето на услуги, изискващи счетоводни или свързани с тях умения, извършвани от членовете на ИДЕС, включващи ангажименти за финансов одит, за преглед на финансова информация и за изразяване на сигурност, различни от одит или преглед, по договорени процедури и за компилация. 32. (доп. - ДВ, бр. 79 от 2024 г.) \" Професионална дейност на регистрирания одитор \" е дейността по задължителен финансов одит, задължителен ангажимент за изразяване на сигурност по устойчивостта и свързани с одита услуги. 33. (изм. и доп. - ДВ, бр. 79 от 2024 г.) \" Професионална преценка \" е компетентно, адекватно и съответно на обстоятелствата прилагане на полученото практическо обучение, знанията и опита на регистрирания одитор в съответствие с професионалните стандарти, етичните изисквания и приложимата отчетна рамка при вземането на решения при извършването на финансов одит или ангажимент за изразяване на сигурност по устойчивостта. 34. (изм. и доп. - ДВ, бр. 79 от 2024 г.) \" Разследване \" е изпълнението на съвкупност от процедури за преглед на работата на регистрираните одитори с цел разкриване и оценяване на неправилно изпълнение на ангажименти за задължителен финансов одит, на задължителни ангажименти за сигурност по устойчивостта и свързани с одита услуги спрямо изискванията на приложимите професионални стандарти и на законовите разпоредби. 35. (изм. - ДВ, бр. 79 от 2024 г.) \" Разумна степен на сигурност \" е висока, но не абсолютна, степен на сигурност, при която одиторският риск е намален до приемливо ниско ниво при конкретните обстоятелства на ангажимента. Видът, времето на изпълнение и обемът на процедурите при ангажименти с разумна степен на сигурност са по-разширени спрямо тези при ангажименти за ограничена степен на сигурност. Тя се изразява като позитивно одиторско мнение в одиторския доклад като уверение, че информацията - обект на одит или друг ангажимент за сигурност, не съдържа съществени неправилни отчитания. 36. (доп. - ДВ, бр. 79 от 2024 г.) \" Регистриран одитор \" е физическо лице или одиторско дружество, вписано в регистъра по чл. 20 , което има право да подписва одиторски доклади с одиторско мнение върху финансови отчети и/или одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 37. (доп. - ДВ, бр. 79 от 2024 г.) \" Регистриран одитор от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с мнение върху годишните финансови отчети на предприятия, както и когато е приложимо - с одиторско мнение, съответно одиторско заключение, относно информацията в отчета по устойчивостта към доклада за дейността. 37а. (нова - ДВ, бр. 18 от 2020 г., в сила от 28.02.2020 г.) \" Регистриран одитор, който е свързан по друг начин с регистрирания одитор - физическо лице, или с одиторското дружество \" съгласно чл. 21, ал. 2, т. 4 и ал. 3, т. 10 е лице, отговарящо на критериите по член 3, параграф 1, точка 26 от Регламент (ЕС) № 596/2014 на Европейския парламент и на Съвета от 16 април 2014 г. относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията (ОВ, L 173/1 от 12 юни 2014 г.). 37б. (нова - ДВ, бр. 79 от 2024 г.) \" Регистриран одитор по устойчивостта \" е регистриран одитор, вписан в регистъра по чл. 20 , който има право да подписва одиторски доклади с одиторско мнение, съответно одиторско заключение, относно информацията в отчета за устойчивостта към доклада за дейността. 37в. (нова - ДВ, бр. 79 от 2024 г.) \" Регистриран одитор по устойчивостта от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 38. \" Ръководство \" са лицата, управляващи и представляващи одитираното предприятие. 39. \" Ръководна длъжност \" е длъжност, включваща изпълнение на функции по ръководство и контрол на структурни звена, които имат пряко отношение към осъществяване на основния предмет на дейност на предприятието. 40. \" Свързани с одита услуги \" са: а) одити на финансови отчети, изготвени в съответствие с рамки със специално предназначение за регулаторни или надзорни цели, на предприятия от обществен интерес; б) (доп. - ДВ, бр. 79 от 2024 г.) ангажименти за изразяване на сигурност, извършвани по силата на закон или предназначени за широк кръг потребители и различни от одити или прегледи на историческа финансова информация, на предприятия от обществен интерес; в) ангажименти за изразяване на сигурност относно отчети за парникови газове. 41. \" Свързани лица \" е понятие по смисъла на § 1, т. 3 от допълнителните разпоредби на Данъчно-осигурителния процесуален кодекс . 42. (изм. - ДВ, бр. 25 от 2022 г., в сила от 29.03.2022 г.) \" Тесни връзки \" е понятие по смисъла на член 4, параграф 1, точка 38 от Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и за изменение на Регламент (ЕС) № 648/2012 (ОВ, L 176/1 от 27 юни 2013 г.). 43. \" Условно възнаграждение \" - условни са възнагражденията за одиторски ангажименти, изчислени върху предварително определена основа, свързана с резултата от дадена сделка или от извършената работа. Възнагражденията не се смятат за условни, когато са определени от съд или от компетентен орган. 44. (изм. - ДВ, бр. 15 от 2018 г., в сила от 16.02.2018 г.) \" Финансови инструменти \" е понятие съгласно чл. 4 от Закона за пазарите на финансови инструменти . 45. (доп. - ДВ, бр. 79 от 2024 г.) \" Широк кръг потребители \" са неограничен брой лица, различни от ръководството на одитираното предприятие и/или от посочените в договора за съответната услуга конкретни потребители на финансовата информация, както и когато е приложимо - на информация, изготвена за целите на отчитането на устойчивостта. § 2. (1) Този закон въвежда изискванията на: 1. Директива 2006/43/ЕС на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета; 2. Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети; 3. член 35 от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (OB, L 182/19 от 29 юни 2013 г.); 4. (нова - ДВ, бр. 79 от 2024 г.) Директива (ЕС) 2022/2464 на Европейския парламент и на Съвета от 14 декември 2022 г. за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта. (2) Този закон предвижда мерки по прилагане на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията. Преходни и Заключителни разпоредби § 3. Този закон отменя Закона за независимия финансов одит (обн., ДВ, бр. 101 от 2001 г.; изм., бр. 91 от 2002 г., бр. 96 от 2004 г., бр. 77 и 105 от 2005 г., бр. 30, 33, 62 и 105 от 2006 г., бр. 67 от 2008 г., бр. 95 от 2009 г., бр. 54 от 2010 г., бр. 99 от 2011 г., бр. 38, 60 и 102 от 2012 г., бр. 15 от 2013 г. и бр. 61 и 95 от 2015 г.). § 4. Председателят и членовете на Комисията за публичен надзор на регистрираните одитори продължават да изпълняват своите правомощия до изтичане на мандата, за който са избрани. § 5. За извършването на одити на финансови отчети на предприятия от обществен интерес и на одити на финансови отчети по Кодекса за застраховането , Кодекса за социално осигуряване и Закона за кредитните институции за отчетни периоди, завършващи на 31 декември 2016 г., се прилага отмененият Закон за независимия финансов одит . § 6. (1) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 20 и повече последователни години, не може да приеме или продължи ангажимент за задължителен финансов одит с този одитор, считано от 17 юни 2020 г. (2) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 11 и повече последователни години, но по-малко от 20 последователни години, не може да приеме или продължи ангажимент за задължителен финансов одит с този одитор, считано от 17 юни 2023 г. (3) Предприятие от обществен интерес, което до 17 юни 2016 г. включително е приело ангажимент за задължителен финансов одит с регистриран одитор, който до 16 юни 2014 г. включително е предоставял на същото предприятие услуги за задължителен финансов одит в продължение на по-малко от 11 последователни години, може да приема и продължава ангажименти за задължителен финансов одит с този одитор до достигане на максималната продължителност по чл. 65 . § 7. (1) В 6-месечен срок от влизането в сила на закона Комисията за публичен надзор на регистрираните одитори и Институтът на дипломираните експерт-счетоводители привеждат дейността си в съответствие с него. (2) В тримесечен срок от влизането в сила на закона Институтът на дипломираните експерт-счетоводители привежда в съответствие с него професионалните печати на регистрираните одитори. § 8. В 6-месечен срок от влизането в сила на закона: 1. предприятията от обществен интерес създават одитен комитет и приемат правила за дейността му в съответствие с чл. 107, ал. 7 ; 2. Агенцията по вписванията привежда дейността си в съответствие с него. § 9. Актовете на Комисията за публичен надзор на регистрираните одитори и на Института на дипломираните експерт-счетоводители, издадени до влизането в сила на закона, се прилагат, доколкото не му противоречат. § 10. Незавършените административнонаказателни производства, инспекции и разследвания до влизането в сила на закона се довършват по реда на отменения Закон за независимия финансов одит . § 11. В Кодекса за застраховането (обн., ДВ, бр. 102 от 2015 г.; доп., бр. 62 от 2016 г.) се правят следните изменения и допълнения: 1. В чл. 101 : а) алинея 1 се изменя така: \"(1) Годишните финансови отчети на застраховател, съответно презастраховател, застрахователен холдинг и финансов холдинг със смесена дейност със седалище в Република България, техните консолидирани финансови отчети, когато е приложимо, както и годишни справки, доклади и приложения по чл. 126, ал. 1 се проверяват и заверяват съвместно от две одиторски дружества, които са регистрирани одитори съгласно Закона за независимия финансов одит. Когато застрахователят е без право на достъп до единния пазар по чл. 16, проверката и заверката се извършват от едно одиторско дружество.\"; б) алинея 3 се изменя така: \"(3) Не може да бъде одитор по ал. 1 одиторско дружество, при което на регистрираните одитори, които ще извършат заверката от негово име, е отнемана правоспособност като одитор в Република България или в друга държава членка или не отговаря на критериите по чл. 101а, ал. 3.\"; в) алинея 4 се отменя. 2. Създава се чл. 101а : \"Утвърждаване на одитори Чл. 101а. (1) Застрахователите, презастрахователите, застрахователните холдинги и финансовите холдинги със смесена дейност със седалище в Република България избират одиторите по чл. 101, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от комисията, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" 3. В чл. 103 навсякъде думите \"одиторско предприятие\" се заменят с \"одиторите по чл. 101, ал. 1\". 4. В чл. 125 се създава ал. 3: \"(3) Управителният орган на застрахователен холдинг или финансов холдинг със смесена дейност със седалище в Република България, който е начело на група, изготвя и представя в комисията финансови отчети на предприятието, както и консолидираните финансови отчети, одитирани в съответствие с чл. 101, ал. 1 в срок не по-късно от 20 седмици след края на финансовата година.\" 5. В чл. 126, ал. 3 думите \"специализираното одиторско предприятие по чл. 101\" се заменят с \"одиторите по чл. 101, ал. 1\". 6. В чл. 587, ал. 3 : а) в т. 1 думите \"одиторското предприятие\" се заменят с \"одиторите по чл. 101, ал. 1\"; б) в т. 10 думите \"одиторско предприятие\" се заменят с \"регистрирани одитори съгласно Закона за независимия финансов одит\". 7. В чл. 599, ал. 3 и 4 думите \"одиторското предприятие\" се заменят с \"одиторите по чл. 101, ал. 1\". § 12. В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. - бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59, 68, 76, 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. - бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г. и бр. 62 от 2016 г.) се правят следните изменения и допълнения: 1. В чл. 187 : а) в ал. 1 думите \"от двама регистрирани одитори или от специализирано одиторско предприятие\" се заменят със \"съвместно от две одиторски дружества, които са регистрирани одитори съгласно Закона за независимия финансов одит\"; б) в ал. 2 думите \"и специализираните одиторски предприятия\" се заличават. 2. Създава се чл. 187а : \"Избор и назначаване на одитори Чл. 187а. (1) Пенсионноосигурителните дружества избират одиторите по чл. 187, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от Комисията за финансов надзор, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" § 13. В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г. и бр. 33, 59, 62 и 81 от 2016 г.) се правят следните изменения и допълнения: 1. В чл. 71, ал. 1, т. 7 думата \"одитор\" се заменя с \"одитори\". 2. В чл. 76 : а) в ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\"; б) в ал. 4 думата \"одитор\" се заменя с \"одитори\" и се създава изречение второ: \"Българската народна банка, съгласувано с Комисията за публичен надзор над регистрираните одитори, приема критерии за съгласуване на избора.\"; в) в ал. 6 думата \"одитор\" се заменя с \"одитори\"; г) в ал. 7 в текста преди т. 1 думите \"одиторът дава\" се заменят с \"одиторите дават\", а думите \"Одиторът извършва преглед и изразява\" се заменят с \"Одиторите извършват преглед и изразяват\". 3. В чл. 77, ал. 1, т. 4 думите \"одиторът да завери\" се заменят с \"одиторите да заверят\". 4. В чл. 78, ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\". § 14. В Закона за счетоводството (обн., ДВ, бр. 95 от 2015 г.; изм., бр. 74 от 2016 г.) се правят следните изменения и допълнения: 1. В чл. 38 се създава ал. 11: \"(11) В срок до 31 юли на текущата година Агенцията по вписванията предоставя в електронен вид на Националната агенция за приходите списък с предприятията, които не са публикували годишните си финансови отчети за предходната година в срока по ал. 1 и 2. Списъкът трябва да съдържа наименованието на предприятието и код по БУЛСТАТ. В срок до 30 септември на текущата година Националната агенция за приходите предприема необходимите мерки за извършването на проверки и установяване на нарушения по ал. 1 - 10.\" 2. В чл. 74, ал. 1 след думите \"не публикува финансов отчет\" се добавя \"в сроковете по чл. 38\". 3. В § 1, т. 22 от допълнителните разпоредби буква \"л\" се изменя така: \"л) ВиК оператори по смисъла на чл. 2, ал. 1 от Закона за регулиране на водоснабдителните и канализационните услуги, които са средни и големи предприятия.\" § 15. В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г. и бр. 42 и 76 от 2016 г.) се правят следните изменения: 1. В глава четиринадесета в наименованието на раздел III думата \"независим\" се заменя с \"регистриран\". 2. В чл. 150 : а) в ал. 1 в текста преди т. 1 думите \"независим одитор\" се заменят с \"регистриран одитор съгласно Закона за независимия финансов одит\"; б) в ал. 2 думата \"независимия\" се заменя с \"регистрирания\"; в) в ал. 3 думите \"независим\" и \"независимият\" се заменят съответно с \"регистриран\" и \"регистрираният\". 3. В чл. 151, ал. 1, т. 3 думата \"независимия\" се заменя с \"регистрирания\". § 16. В Закона за допълнителния надзор върху финансовите конгломерати (обн., ДВ, бр. 59 от 2006 г.; изм., бр. 52 от 2007 г., бр. 77 и 105 от 2011 г., бр. 70 от 2013 г., бр. 27 от 2014 г. и бр. 102 от 2015 г.) се правят следните изменения: 1. В чл. 19, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 20, ал. 3, т. 7 думата \"независим\" се заменя с \"регистриран\". § 17. В Закона за платежните услуги и платежните системи (обн., ДВ, бр. 23 от 2009 г.; изм., бр. 24 и 87 от 2009 г., бр. 101 от 2010 г., бр. 105 от 2011 г., бр. 103 от 2012 г., бр. 57 и 102 от 2015 г. и бр. 59 от 2016 г.) в чл. 23, ал. 1 думите \"специализирано одиторско предприятие\" се заменят с \"одиторско дружество\". § 18. В Закона за филмовата индустрия (обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 и 74 от 2009 г., бр. 99 от 2010 г.; Решение № 1 на Конституционния съд от 2011 г. - бр. 31 от 2011 г.; изм., бр. 82 от 2012 г. и бр. 15 и 68 от 2013 г.) в чл. 26, ал. 3 думите \"независим финансов одитор\" се заменят с \"регистриран одитор съгласно Закона за независимия финансов одит\". § 19. В Закона за пощенските услуги (обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г., бр. 35, 87 и 93 от 2009 г., бр. 101 и 102 от 2010 г., бр. 105 от 2011 г., бр. 38 от 2012 г., бр. 61 от 2014 г. и бр. 81 от 2016 г.) се правят следните изменения: 1. В чл. 29а, ал. 3 думата \"одитор\" се заменя с \"регистриран одитор съгласно Закона за независимия финансов одит\". 2. В чл. 29б, ал. 5 думата \"независим\" се заменя с \"регистриран\". § 20. В Закона за банковата несъстоятелност (обн., ДВ, бр. 92 от 2002 г.; изм., бр. 67 от 2003 г., бр. 36 от 2004 г., бр. 31 и 105 от 2005 г., бр. 30, 34, 59 и 80 от 2006 г., бр. 53 и 59 от 2007 г., бр. 67 от 2008 г., бр. 105 от 2011 г., бр. 98 от 2014 г., бр. 22, 41, 50, 61, 62 и 94 от 2015 г. и бр. 33 от 2016 г.) се правят следните изменения: 1. В чл. 78, ал. 1 думите \"изготвянето на оценката по чл. 80, ал. 1\" се заменят със \"завършването на инвентаризацията и оценката по чл. 52, ал. 1\". 2. В чл. 80, ал. 7 думите \"специализирано одиторско предприятие\" се заменят с \"одиторско дружество\". § 21. В Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г. и бр. 13, 15, 57 и 61 от 2016 г.) се правят следните изменения: 1. В чл. 170, ал. 1, т. 5 думите \"или специализирано одиторско предприятие\" се заличават. 2. В чл. 172, ал. 1, т. 13 думите \"или от специализирано одиторско предприятие\" се заличават. § 22. В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. - бр. 23 от 2015 г.; изм., бр. 24, 29, 61 и 79 от 2015 г. и бр. 50 от 2016 г.) се правят следните изменения: 1. В чл. 172, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 188, ал. 4 думата \"независим\" се заменя с \"регистриран\". 3. В чл. 222, ал. 8 думата \"независим\" се заменя с \"регистриран\". § 23. В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г. и бр. 45 и 58 от 2016 г.) в чл. 48, ал. 2, т. 18 думите \"или специализирано одиторско предприятие\" се заличават. § 24. В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36, 65, 66, 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г. и бр. 15, 51 и 52 от 2016 г.) в § 46, ал. 2 от преходните и заключителните разпоредби думата \"одитор\" се заменя с \"регистриран одитор съгласно Закона за независимия финансов одит\". § 25. В Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. - бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г. и бр. 58, 60, 74 и 88 от 2016 г.) в чл. 166, ал. 3, т. 2 думите \"или специализирано одиторско предприятие\" се заличават. § 26. В Закона за финансовото управление и контрол в публичния сектор (обн., ДВ, бр. 21 от 2006 г.; изм., бр. 42 от 2009 г., бр. 54 от 2010 г., бр. 98 от 2011 г., бр. 15 от 2013 г. и бр. 43 от 2016 г.) в чл. 16 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звено в специализираната администрация на Министерството на финансите, което е на негово пряко подчинение. (3) Служителите по ал. 2 трябва да имат завършено висше образование и придобита образователно-квалификационна степен \"магистър\" и най-малко три години стаж в областта на вътрешния контрол, вътрешния или външния одит.\" § 27. В Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г., бр. 42, 44, 78, 80, 82 и 99 от 2009 г., бр. 54 от 2010 г., бр. 8 и 98 от 2011 г., бр. 50 от 2012 г., бр. 15 от 2013 г., бр. 101 от 2015 г. и бр. 43 и 51 от 2016 г.) се правят следните изменения и допълнения: 1. В чл. 12, ал. 1 се създава изречение трето: \"Вътрешният одит в Министерството на финансите може да се осъществява от вътрешни одитори в рамките на звеното по чл. 16, ал. 2 от Закона за финансовото управление и контрол в публичния сектор, като в този случай ръководителят на звеното е ръководител и на вътрешния одит в Министерството на финансите и трябва да отговаря на изискванията на чл. 21, ал. 1 и 2.\" 2. В чл. 14, ал. 1 думите \"ал. 1\" се заменят с \"ал. 2\". 3. В чл. 47 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звеното по чл. 16, ал. 2 от Закона за финансовото управление и контрол в публичния сектор. (3) Служителите по ал. 2 трябва да отговарят на изискванията на чл. 21, ал. 1.\" § 28. В Закона за гражданското въздухоплаване (обн., ДВ, бр. 94 от 1972 г.; изм. и доп., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г., бр. 35, 47, 82 и 102 от 2009 г., бр. 63, 73 и 94 от 2010 г., бр. 41, 81 и 99 от 2011 г., бр. 38, 60 и 82 от 2012 г., бр. 15 и 66 от 2013 г., бр. 12, 53 и 98 от 2014 г., бр. 28 и 89 от 2015 г. и бр. 15 от 2016 г.) в чл. 48 думата \"независим\" се заличава. ------------------------- Законът е приет от 43-то Народно събрание на 15 ноември 2016 г. и е подпечатан с официалния печат на Народното събрание. Преходни и Заключителни разпоредби КЪМ ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 15 ОТ 2018 Г., В СИЛА ОТ 16.02.2018 Г.) § 42. Този закон влиза в сила от деня на обнародването му в \"Държавен вестник\", с изключение на: 1. член 222, ал. 1 - 3 , които влизат в сила от 3 септември 2019 г.; 2. параграф 13, т. 12, буква \"а\" , която влиза в сила от 1 януари 2018 г.; 3. параграф 13, т. 12, буква \"б\" , която влиза в сила от 21 ноември 2017 г.; 4. параграф 17, т. 37 относно чл. 264а и т. 39 относно чл. 273б , които влизат в сила от 1 януари 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 18 ОТ 2020 Г., В СИЛА ОТ 28.02.2020 Г.) § 46. Всички относими към вписването на регистрираните одитори в регистъра по чл. 20 документи и информация се предават от ИДЕС на Комисията в 6-месечен срок от влизането в сила на този закон. До предаването на пълната документация и информация се прилагат условията за поддържане на регистъра до влизането в сила на закона . § 47. Измененията относно ротацията на регистрираните одитори по чл. 65, ал. 3 и 4 влизат в сила за одити на финансови отчети за отчетни периоди, завършващи на 31 декември 2019 г. § 48. Председателите на одитните комитети в предприятията от обществен интерес са длъжни да предоставят първоначалната информация по чл. 109, ал. 4 в 6-месечен срок от влизането в сила на този закон . § 49. По незавършените административнонаказателни производства към датата на влизане в сила на този закон могат да бъдат сключвани споразумения за прекратяването им по реда на чл. 110а - 110в . § 50. Комисията издава наредбите по чл. 20, ал. 8 , чл. 108, ал. 1, т. 9 и чл. 109, ал. 5 в срок до три месеца от влизането в сила на този закон . . . . . . . . . . . . . . . . . . . . . . . . . . . . . . . . . . . . § 66. Законът влиза в сила от деня на обнародването му в \"Държавен вестник\", с изключение на: 1. параграф 57, т. 2 и § 60 , които влизат в сила от 1 януари 2020 г.; 2. параграф 57, т. 1 , която влиза в сила от 1 януари 2021 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ДАНЪЧНО-ОСИГУРИТЕЛНИЯ ПРОЦЕСУАЛЕН КОДЕКС (ОБН. - ДВ, БР. 105 ОТ 2020 Г., В СИЛА ОТ 01.01.2021 Г.) § 72. Законът влиза в сила от 1 януари 2021 г., с изключение на: 1. параграф 34 , който влиза в сила от 1 май 2021 г.; 2. параграфи 55 , 58 , 59 , 60 и § 69 относно създаването на чл. 26б от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , които влизат в сила от деня на обнародването му в \"Държавен вестник\"; 3. параграф 69 относно създаването на чл. 26а от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , който влиза в сила от 7 декември 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 25 ОТ 2022 Г., В СИЛА ОТ 29.03.2022 Г.) § 94. Законът влиза в сила от деня на обнародването му в \"Държавен вестник\", с изключение на § 79, т. 1, 4 и т. 9, буква \"а\" , които влизат в сила от 19 октомври 2022 г. Преходни и Заключителни разпоредби КЪМ ЗАКОНА ЗА ВЪВЕЖДАНЕ НА ЕВРОТО В РЕПУБЛИКА БЪЛГАРИЯ (ОБН. - ДВ, БР. 70 ОТ 2024 Г.) . . . . . . . . . . . . . . . . . . . . . . . . . . . . . . . . . . . § 5. (1) [ * ] Действащите нормативни актове, които уреждат задължения за плащане на такси, санкции, глоби и други публични задължения към държавата и общините в български левове, продължават да се прилагат в съответствие с предвидените в този закон правила за превалутиране. (2) Когато паричната сума в левове е посочена в закон или в подзаконов нормативен акт като резултат от въвеждане в българското законодателство на правен акт на Европейския съюз, в който изрично е посочена съответна сума в евро, при изменение на закона, съответно на подзаконовия нормативен акт, се посочва сумата в евро от правния акт на Европейския съюз. . . . . . . . . . . . . . . . . . . . . . . . . . . . . . . . . . . . § 60. Параграф 5, ал. 1 , § 8 - 36 , § 37, т. 1 - 12 и 14 - 20 и § 38 - 59 влизат в сила от датата, определена в Решение на Съвета на Европейския съюз за приемането на еврото от Република България, прието в съответствие с чл. 140, параграф 2 от Договора за функционирането на Европейския съюз и Регламент на Съвета на Европейския съюз, приет в съответствие с чл. 140, параграф 3 от Договора за функционирането на Европейския съюз . Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 79 ОТ 2024 Г.) § 91. За регистрираните одитори, които са вписани или са в процес на вписване към 1 януари 2024 г. в регистъра по чл. 20 , за дипломираните експерт-счетоводители, които към 1 януари 2024 г. са в процес по вписване в регистъра по чл. 17 , както и за кандидатите за дипломирани експерт-счетоводители, които към 1 януари 2024 г. са в процедура по кандидатстване и при условие че тази процедура приключи успешно до 1 януари 2026 г., допълнителните изисквания по отношение придобиването на квалификация на регистриран одитор по устойчивостта по глава втора не се прилагат. Тези лица могат да упражняват дейност като регистриран одитор по устойчивостта, след успешно придобиване на необходимите познания по отчитане на устойчивостта и по изразяване на сигурност по устойчивостта, включително по темите, посочени в член 19а, ал. 1 , чрез допълнително обучение по реда на правилата по чл. 71, ал. 3, т. 4 . § 92. Обученията по § 91 се провеждат от Института на дипломираните експерт-счетоводители. § 93. До приемане от Европейската комисия на стандартите по чл. 9, ал. 2 се прилагат Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. § 94. В тримесечен срок от влизането в сила на закона се обнародват в \"Държавен вестник\" Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. Стандартите се обнародват с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 95. В тримесечен срок от влизането в сила на закона в \"Държавен вестник\" се обнародва Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители. Ръководството се обнародва с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 96. До приемане от Европейската комисия на посочените в чл. 3а, ал. 4 Европейски стандарти за изразяване на сигурност по устойчивостта се изпълняват задължителни ангажименти за изразяване на ограничена степен на сигурност върху отчетите за устойчивостта на предприятията, освен ако предприятие не поиска извършването на ангажимент за изразяване на разумна степен сигурност върху неговия отчет за устойчивостта. § 97. За служителите от администрацията на Комисията, които са в трудови или служебни правоотношения преди 1 януари 2025 г., изпитите по чл. 19а, ал. 1 се признават за успешно положени, след успешно придобиване на необходимите познания по отчитане на устойчивостта и по изразяване на сигурност по устойчивостта, чрез допълнително обучение по реда на правилата по чл. 71, ал. 3, т. 4 . § 98. В шестмесечен срок от влизането в сила на закона Общото събрание на Института на дипломираните експерт-счетоводители приема съответните промени в устава си. § 99. В тримесечен срок от влизането в сила на този закон всеки регистриран одитор създава персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила на Комисията за публичен надзор над регистрираните одитори за вписване в регистъра по чл. 20 . § 100. За избора на регистрирани одитори по устойчивостта за отчетната 2024 г. не се прилагат изискванията на чл. 108, ал. 1, т. 6 . § 101. Незавършените административни, административнонаказателни и дисциплинарни производства към датата на влизането в сила на закона се довършват по реда на този закон . . . . . . . . . . . . . . . . . . . . . . . . . . . . . . . . . . . . Релевантни актове от Европейското законодателство Директиви: ДИРЕКТИВА (ЕС) 2023/2864 НА ЕВРОПЕЙСКИЯ ПАРЛАМЕНТ И НА СЪВЕТА от 13 декември 2023 година за изменение на някои директиви във връзка със създаването и функционирането на европейската единна точка за достъп ДИРЕКТИВА (ЕС) 2022/2464 НА ЕВРОПЕЙСКИЯ ПАРЛАМЕНТ И НА СЪВЕТА от 14 декември 2022 година за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта ДИРЕКТИВА 2014/56/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети ДИРЕКТИВА 2013/34/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета ДИРЕКТИВА 2006/43/ЕО НА ЕВРОПЕЙСКИЯ ПАРЛАМЕНТ И НА СЪВЕТА от 17 май 2006 година относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета Регламенти: РЕГЛАМЕНТ (ЕС) № 596/2014 НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията РЕГЛАМЕНТ (ЕС) № 537/2014 НА EВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията РЕГЛАМЕНТ (ЕС) № 575/2013 НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно пруденциалните изисквания за кредитните институции и инвестиционните посредници и за изменение на Регламент (ЕС) № 648/2012\n\nЗАКОН ЗА НЕЗАВИСИМИЯ ФИНАНСОВ ОДИТ И ИЗРАЗЯВАНЕТО НА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Обн. ДВ. бр. 95 от 29 Ноември 2016г. , изм. ДВ. бр. 15 от 16 Февруари 2018г. , изм. ДВ. бр. 17 от 26 Февруари 2019г. , изм. и доп. ДВ. бр. 18 от 28 Февруари 2020г. , изм. и доп. ДВ. бр. 105 от 11 Декември 2020г. , изм. ДВ. бр. 25 от 29 Март 2022г. , изм. ДВ. бр. 70 от 20 Август 2024г. , изм. и доп. ДВ. бр. 79 от 17 Септември 2024г. Проект: 602-01-28/18.05.2016 г . Част първа. ОБЩИ РАЗПОРЕДБИ Глава първа. ПРЕДМЕТ, ПРИЛОЖНО ПОЛЕ И ОПРЕДЕЛЕНИЯ Предмет Чл. 1. Този закон урежда: 1. (изм. и доп. - ДВ, бр. 79 от 2024 г.) целта, обхвата и принципите на независимия финансов одит, наричан по-нататък \"финансов одит\", както и ангажиментите за изразяване на сигурност върху отчети за корпоративното устойчиво развитие, наричани по-нататък \"отчети за устойчивостта\", извършвани от регистрираните одитори; 2. (изм. и доп. - ДВ, бр. 79 от 2024 г.) професионалните стандарти на организация, документиране и изпълнение, както и удостоверяване на резултатите от финансовия одит, както и ангажиментите за изразяване на сигурност по устойчивостта, наричани по-нататък \"приложими професионални стандарти\"; 3. (изм. - ДВ, бр. 79 от 2024 г.) придобиването на квалификация на дипломиран експерт-счетоводител; 4. придобиването на правоспособност и упражняването на одиторската професия от регистрираните одитори; 5. правата и задълженията на регистрираните одитори; 6. статута и функциите на Комисията за публичен надзор над регистрираните одитори, наричана по-нататък \"Комисията\"; 7. статута и функциите на Института на дипломираните експерт-счетоводители (ИДЕС); 8. дейността на одитните комитети в предприятията от обществен интерес. Цел на финансовия одит Чл. 2. Целта на финансовия одит е да повиши степента на доверие на потребителите на финансовия отчет чрез изразяването на одиторско мнение за това дали този отчет е изготвен във всички съществени аспекти в съответствие с приложимата рамка за финансово отчитане. Цел на изразяването на сигурност по устойчивостта Чл. 2а. (Нов - ДВ, бр. 79 от 2024 г.) Целта на изразяването на сигурност по устойчивостта е да се повиши доверието на потребителите на отчети за устойчивостта чрез изразяването на одиторско мнение, съответно одиторско заключение, относно съответствието на отчета за устойчивостта във всички съществени аспекти на изискванията на приложимата рамка за отчитане на устойчивостта. Финансов одит Чл. 3. (1) (Изм. - ДВ, бр. 79 от 2024 г.)  Финансовият одит е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторското мнение. (2) При изразяването на одиторско мнение се взема предвид типът на приложимата рамка за финансово отчитане. Изразяване на сигурност по устойчивостта Чл. 3а. (Нов - ДВ, бр. 79 от 2024 г.) (1) Изразяването на сигурност по устойчивостта се осъществява чрез изпълнението на одиторски ангажимент за изразяване на разумна или ограничена степен на сигурност, наричани по-нататък \"ангажименти за сигурност по устойчивостта\". (2) Изразяването на сигурност по устойчивостта е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторско мнение за изразяване на разумна сигурност, съответно одиторско заключение за изразяване на ограничена сигурност. (3) За изразяване на одиторското мнение, съответно одиторско заключение, при ангажимент за сигурност по устойчивостта, се взема предвид приложимата рамка за отчитане по устойчивостта. (4) Задължителният ангажимент за изразяването на сигурност по устойчивостта се осъществява чрез ангажимент за разумна степен на сигурност в съответствие с Европейските стандарти за изразяване на разумна сигурност по устойчивостта, приети от Европейската комисия съгласно чл. 26а, параграф 3, ал. 2 от Директива 2006/43/ЕО на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета, наричана по-нататък \" Директива 2006/43/ЕО \". Предмет на финансовия одит Чл. 4. Финансов одит се извършва на: 1. годишни или междинни, индивидуални или консолидирани финансови отчети, изготвени в съответствие с приложимата рамка за финансово отчитане; 2. други финансови отчети или финансова информация. Предмет на ангажименти за сигурност по устойчивостта Чл. 4а. (Нов - ДВ, бр. 79 от 2024 г.) Ангажиментите за сигурност по устойчивостта се извършват по отношение на годишни или междинни, индивидуални или консолидирани отчети за устойчивостта, изготвени в съответствие с приложимата рамка за отчитане на устойчивостта. Приложими отчетни рамки за финансово отчитане (Загл. доп. - ДВ, бр. 79 от 2024 г.) Чл. 5. (1) Приложимите рамки за финансово отчитане са: 1. обща рамка за финансово отчитане, регламентираща финансови отчети с общо предназначение за широк кръг потребители; 2. специфична рамка за финансово отчитане, регламентираща отчети за конкретни потребители. (2) Общите рамки за финансово отчитане са: 1. отчетна рамка за достоверно представяне, която съдържа поне едно от следните потвърждения: а) потвърждава изрично или по подразбиране, че за постигането на достоверно представяне на финансовия отчет може да е необходимо ръководството на одитираното предприятие да представи допълнителни оповестявания; б) потвърждава изрично, че за постигането на достоверно представяне на финансовия отчет може да е необходимо ръководството на одитираното предприятие да се отклони от дадено изискване на общата рамка; 2. обща рамка за съответствие, която не съдържа потвържденията по т. 1. Приложима рамка за отчитането на устойчивостта Чл. 5а. (Нов - ДВ, бр. 79 от 2024 г.) Приложимата рамка за отчитането на устойчивостта са приетите от Европейската комисия Европейски стандарти за отчитане на устойчивостта съгласно чл. 29б и 29в от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (ОВ, L 182/19 от 29 юни 2013 г.), наричана по-нататък \" Директива 2013/34/ЕС \", както и изискванията относно единен електронен формат на отчитането. Задължителен и доброволен финансов одит (Загл. изм. - ДВ, бр. 79 от 2024 г.) Чл. 6. (1) Финансовият одит е задължителен и доброволен. (2) (Доп. - ДВ, бр. 79 от 2024 г.) Задължителен финансов одит е одитът на годишните финансови отчети, доколкото това се изисква от закон или от правото на Европейския съюз. (3) (Доп. - ДВ, бр. 79 от 2024 г.)  Доброволен финансов одит е всеки друг финансов одит, различен от задължителния. Задължителен и доброволен ангажимент за сигурност по устойчивостта Чл. 6а. (Нов - ДВ, бр. 79 от 2024 г.) (1) Ангажиментът за сигурност по устойчивостта е задължителен и доброволен. (2) Задължителен е ангажиментът за сигурност по устойчивостта, доколкото това се изисква от закон или от правото на Европейския съюз. (3) Доброволен е ангажиментът за сигурност по устойчивостта, различен от задължителния. Регистрирани одитори Чл. 7. (1) (Изм. - ДВ, бр. 79 от 2024 г.) Финансов одит и ангажимент за сигурност по устойчивостта се извършват от регистрирани одитори, които са вписани в регистъра по чл. 20 . (2) Регистрираните одитори по смисъла на този закон са: 1. физически лица; 2. одиторски дружества. (3) (Доп. - ДВ, бр. 79 от 2024 г.)  Одиторско дружество за извършването на финансов одит  е търговско дружество, регистрирано по чл. 64, ал. 1, т. 1, 2 или 3 от Търговския закон или по законодателството на друга държава - членка на Европейския съюз, с основен предмет на дейност - извършването на финансов одит на финансови отчети на предприятия, при което три четвърти от членовете на управителния му орган са регистрирани одитори по този закон или са регистрирани одитори от други държави - членки на Европейския съюз, има добра репутация и е: 1. събирателно дружество, в което повече от половината от съдружниците са регистрирани одитори по този закон или по законодателството на други държави - членки на Европейския съюз; 2. командитно дружество, в което повече от половината от неограничено отговорните съдружници са регистрирани одитори по този закон или по законодателството на други държави - членки на Европейския съюз; 3. дружество с ограничена отговорност, в което повече от половината от гласовете в общото събрание на съдружниците и от капитала принадлежат на регистрирани одитори, одитори и/или на одиторски дружества от други държави - членки на Европейския съюз. (4) (Нова - ДВ, бр. 79 от 2024 г.)  Дружество за извършване на ангажименти за сигурност по устойчивостта е одиторско дружество по ал. 3, вписано в регистъра по чл. 20 и с основен предмет на дейност, включващ и ангажименти за сигурност по устойчивостта, в което поне един от съдружниците или управителите и поне един от отговорните одитори за ангажименти за сигурност по устойчивостта от името на дружеството са вписани в регистъра по чл. 20 като регистрирани одитори по устойчивостта. Способи за упражняване на одиторска професия Чл. 8. (1) Правото да се упражнява одиторска професия е изключително и се осъществява: 1. пряко: а) като физическо лице; б) чрез участие в търговско дружество, съответстващо на изискванията за одиторско дружество по чл. 7 ; в) по трудов договор в одиторско дружество или в търговско дружество, съответстващо на изискванията за одиторско дружество по чл. 7 ; г) по облигационен договор с одиторско дружество или с търговско дружество, съответстващо на изискванията за одиторско дружество по чл. 7 ; 2. чрез участие в одиторско дружество, което е вписано като регистриран одитор в регистъра по чл. 20 ; 3. чрез участие в гражданско дружество по Закона за задълженията и договорите . (2) (Изм. и доп. - ДВ, бр. 79 от 2024 г.)  Регистриран одитор не може да упражнява одиторската професия чрез участие като съдружник в повече от едно търговско дружество и/или одиторско дружество. Професионални стандарти за финансов одит и за ангажименти за сигурност по устойчивостта (Загл. доп. - ДВ, бр. 79 от 2024 г.) Чл. 9. (1) (Изм. - ДВ, бр. 79 от 2024 г.) Регистрираният одитор осъществява своята професионална дейност на територията на страната, като прилага принципите и изискванията на приложимите професионални стандарти към датата на поемане на съответния одиторски ангажимент. (2) (Изм. - ДВ, бр. 79 от 2024 г.)  Приложими професионални стандарти са Европейските стандарти, приети от Европейската комисия съгласно чл. 26 и 26а от Директива 2006/43/ЕО . (3) (Изм. - ДВ, бр. 79 от 2024 г.) Регистрираният одитор може да извършва услуги, различни от задължителен финансов одит и свързаните с одита услуги, като прилага изискванията на други професионални стандарти, когато одиторският ангажимент е поет при прилагане на тези други стандарти. (4) (Нова - ДВ, бр. 79 от 2024 г.) Регистрираният одитор може да извършва услуги, различни от задължителен ангажимент за сигурност по устойчивостта, като прилага изискванията на други професионални стандарти за изразяване на сигурност, когато одиторският ангажимент е поет при прилагане на тези други стандарти. Професионална етика Чл. 10. (Изм. - ДВ, бр. 79 от 2024 г.) При осъществяване на професионалната си дейност регистрираният одитор прилага принципите и изискванията на Международния етичен кодекс на професионалните счетоводители (включително Международни стандарти за независимост), посочени в Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители и възприето от ИДЕС, наричано по-нататък \"Етичен кодекс\". Професионална тайна Чл. 11. Регистрираният одитор, членовете на одитните екипи и всички лица, които работят за него, спазват задължението за професионална тайна за информацията, станала им известна при или по повод изпълнение на одиторски ангажимент, освен когато разкриването и се изисква за целите на съдебно производство или по закон. Публичен надзор над регистрираните одитори Чл. 12. (1) Публичният надзор над регистрираните одитори се осъществява от Комисията. (2) Надзорът по ал. 1 се осъществява съгласно изискванията на този закон и на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит в предприятия от обществен интерес и за отмяна на Решение 2005/909/ на Комисията (OB, L 158/77 от 27 май 2014 г.), наричан по-нататък \" Регламент (ЕС) № 537/2014 \", върху: 1. професионалната дейност на регистрираните одитори; 2. дейността на ИДЕС в случаите, посочени в този закон. 3. (отм. - ДВ, бр. 18 от 2020 г., в сила от 28.02.2020 г.) (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Комисията осъществява постоянно наблюдение на развитието на пазара на предоставяне на услуги съгласно изискванията на чл. 27 от Регламент (ЕС) № 537/2014 , както и на предоставянето на услуги за изразяване на сигурност по устойчивостта на предприятия от обществен интерес. (4) (Предишна ал. 3 - ДВ, бр. 18 от 2020 г., в сила от 28.02.2020 г.) Комисията е компетентният орган за регулирането и надзора над регистрираните одитори в Република България. Глава втора. ПРИДОБИВАНЕ НА КВАЛИФИКАЦИЯ НА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г., ИЗМ. - ДВ, БР. 79 ОТ 2024 Г.) Глава втора. ПРИДОБИВАНЕ НА ДИПЛОМА ЗА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г.) Глава втора. ПРИДОБИВАНЕ НА ПРАВОСПОСОБНОСТ НА ДИПЛОМИРАН ЕКСПЕРТ-СЧЕТОВОДИТЕЛ И НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ Изисквания за кандидатстване за дипломиран експерт-счетоводител (Загл. доп. - ДВ, бр. 79 от 2024 г.) Чл. 13. (1) (Изм. - ДВ, бр. 79 от 2024 г.) За дипломиран експерт-счетоводител може да кандидатства лице с добра репутация. (2) (Изм. - ДВ, бр. 79 от 2024 г.) За придобиване на квалификация на дипломиран експерт-счетоводител може да кандидатства лице, което притежава: 1. счетоводно-икономическо образование с образователно-квалификационна степен \"магистър\" и 4 години професионален стаж; 2. счетоводно-икономическо образование с образователно-квалификационна степен \"бакалавър\" и 5 години професионален стаж; 3. друго висше икономическо образование и 7 години професионален стаж; 4. друго висше образование и 10 години професионален стаж. (3) (Доп. - ДВ, бр. 79 от 2024 г.)  Професионален стаж по ал. 2 е стаж в областта на счетоводството, вътрешния одит, външния одит и финансовата инспекция, като орган на Националната агенция за приходите, като инспектор в Комисията, като експерт от специализираната администрация на Комисията за финансов надзор или като преподавател във висше училище в областта на счетоводството, контрола и финансите. Изискване за предварително полагане на изпити за дипломиран експерт-счетоводител Чл. 14. (1) За да придобие право да се яви на изпитите по чл. 15 , кандидатът за дипломиран експерт-счетоводител трябва да е положил успешно изпити във висше училище в следните области: 1. обща теория на счетоводството; 2. финансово счетоводство; 3. управленско счетоводство; 4. анализ на финансовите отчети; 5. финансов контрол и одиторски стандарти, включително Международните одиторски стандарти; 6. търговско право; 7. данъчно право; 8. трудово и осигурително право; 9. финанси на предприятието; 10. математика и статистика; 11. микроикономика; 12. основи на финансовото управление на предприятието; 13. информационни системи и технологии; 14. управление на риска и вътрешен контрол; 15. професионална етика и независимост. (2) Когато кандидатът за дипломиран експерт-счетоводител не е положил изпит в някоя от областите, посочени в ал. 1, същият полага такъв изпит в съответствие с правилата по чл. 71, ал. 3, т. 4 . Изпити за придобиване на квалификация на дипломиран експерт-счетоводител (Загл. изм. - ДВ, бр. 79 от 2024 г.) Чл. 15. (1) (Изм. - ДВ, бр. 79 от 2024 г.) Квалификация на дипломиран експерт-счетоводител се придобива след успешно полагане на следните писмени изпити: 1. счетоводство, включително Международните счетоводни стандарти; 2. търговско право; 3. данъчно и осигурително право; 4. независим финансов одит, включително Международните одиторски стандарти. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 105 от 2020 г., в сила от 01.01.2021 г.) Изпитите по ал. 1, т. 1 и 4 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на правоспособност на регистриран одитор по съответния законов ред в държава - членка на Европейския съюз, или в трета държава. За признаване на изпита по ал. 1, т. 1 кандидатът полага пред ИДЕС изпит с въпроси по Закона за счетоводството и Националните счетоводни стандарти. (4) (Нова - ДВ, бр. 18 от 2020 г., в сила от 28.02.2020 г.) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Практическо обучение за допускане до изпит по независим финансов одит на кандидат за дипломиран експерт-счетоводител Чл. 16. (1) За допускане до изпита по независим финансов одит кандидатът за дипломиран експерт-счетоводител трябва да е преминал най-малко една година практическо обучение в областта на одита на годишни финансови отчети или други финансови отчети. (2) Изискването по ал. 1 не се прилага, когато кандидатът докаже, че не по-малко от три години е извършвал ефективно дейност, която е аналогична на финансов одит. Диплома и регистриране на дипломиран експерт-счетоводител Чл. 17. Кандидатът, успешно издържал изпитите по чл. 15 , получава диплома за дипломиран експерт-счетоводител и се вписва в регистър на дипломираните експерт-счетоводители при ИДЕС. Придобиване на правоспособност на регистриран одитор Чл. 18. (1) (Доп. - ДВ, бр. 79 от 2024 г.) Дипломиран експерт-счетоводител придобива право да подписва одиторски доклади с мнение върху финансови отчети след три години практическо обучение в областта на одита на годишни индивидуални и консолидирани финансови отчети или други финансови отчети и след вписването му в регистъра по чл. 20 . (2) В случаите по чл. 16, ал. 2 практическото обучение по ал. 1 трябва да е не по-малко от две години. (3) Изискването за практическо обучение по ал. 1 не се прилага, когато обучението по чл. 16, ал. 1 е не по-малко от три години. (4) (Нова - ДВ, бр. 79 от 2024 г.) Регистриран одитор - физическо лице, придобива правото да подписва одиторски доклади с одиторско мнение, съответно одиторско заключение, върху отчети за устойчивостта след придобиване на допълнителна квалификация чрез успешно полагане на изпитите по чл. 19а и осем месеца практическо обучение в областта на изразяването на сигурност върху годишни индивидуални и консолидирани отчети за устойчивостта или други отчети за устойчивостта, и след вписването му в регистъра по чл. 20 . Практическо обучение Чл. 19. (1) Практическото обучение по чл. 16, ал. 1 , чл. 18 и 25 се провежда при регистриран одитор. (2) Условията и редът за удостоверяване на практическото обучение по чл. 16 , 18 и 25 се определят с правилата по чл. 71, ал. 3, т. 4 . Изпити за придобиване на допълнителна квалификация на регистриран одитор по устойчивостта Чл. 19а. (Нов - ДВ, бр. 79 от 2024 г.)   (1) Квалификация на регистриран одитор по устойчивостта се придобива след успешно полагане на писмени изпити в следните области: 1. нормативни изисквания и стандарти, свързани с изготвянето на годишни индивидуални и консолидирани отчети за устойчивостта; 2. анализ на устойчивостта; 3. процеси на наблюдение, анализ и контрол относно въпросите по устойчивостта по смисъла на чл. 8, параграф 3, буква \"в\" от Директива 2006/43/ЕО ; 4. нормативни изисквания и стандарти за изразяване на сигурност по устойчивостта, приети от Европейската комисия. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) Изпитите по ал. 1 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на квалификация на регистриран одитор по устойчивостта, по съответния законов ред в държава - членка на Европейския съюз, или в трета държава. (4) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Регистър на регистрираните одитори Чл. 20. (1) (Изм. - ДВ, бр. 18 от 2020 г., в сила от 28.02.2020 г.) Комисията организира и поддържа Регистър на регистрираните одитори. (2) В регистъра се вписват само физически лица или одиторски дружества с добра репутация. (3) (Изм. - ДВ, бр. 79 от 2024 г.) За вписване в регистъра дипломираният експерт-счетоводител, съответно кандидатът за регистриран одитор по устойчивостта - физическо лице, подава заявление, към което се прилагат декларация за добра репутация и други доказателства, удостоверяващи съответствие с изискванията на закона. (4) (Изм. - ДВ, бр. 18 от 2020 г., в сила от 28.02.2020 г.,  изм. - ДВ, бр. 79 от 2024 г.) За вписване на одиторските дружества в регистъра лицата, които представляват дружеството, подават заявление, към което се прилагат: данни за имената и адресите на съдружниците; декларация от управителите, че дружеството отговаря на изискванията на този закон; декларация от физическите лица, които са съдружници или членове на управителни или контролни органи на одиторското дружество, за добра репутация. (5) (Изм. - ДВ, бр. 18 от 2020 г., в сила от 28.02.2020 г.) Комисията се произнася по заявлението по ал. 3 и 4 с мотивирано решение в 30-дневен срок от датата на подаването му. Решението за регистрация се съобщава писмено на заинтересованите лица. (6) (Отм. - ДВ, бр. 18 от 2020 г., в сила от 28.02.2020 г.) (7) (Изм. - ДВ, бр. 18 от 2020 г., в сила от 28.02.2020 г.) Решението на Комисията по ал. 5 за отказ от вписване в регистъра подлежи на съдебно обжалване по реда на Административнопроцесуалния кодекс . (8) (Изм. - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра се определят с наредба, приета от Комисията. Информация в регистъра Чл. 21. (1) Регистърът по чл. 20 е публичен, като информацията в него се съхранява в електронна форма, на български език и е достъпна на официалните интернет страници на Комисията и на ИДЕС . (2) За регистрираните одитори - физически лица, в регистъра по чл. 20 се съдържа следната информация: 1. (изм. - ДВ, бр. 79 от 2024 г.) имената по документ за самоличност, адрес за връчване на съобщения в страната, електронен адрес за уведомяване, телефон, регистрационен номер, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 2. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление и интернет страница (ако е приложимо) на търговското дружество, чрез което се упражнява одиторската професия; 3. (изм. и доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление, интернет страница (ако е приложимо) и регистрационен номер на одиторското дружество, в което лицето участва като съдружник или упражнява одиторска професия; 4. (нова - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички регистрирани одитори, които са свързани като съдружници или по друг начин с регистрирания одитор; 5. (предишна т. 4 - ДВ, бр. 18 от 2020 г., в сила от 28.02.2020 г.) всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирала лицето; 6. (предишна т. 5 - ДВ, бр. 18 от 2020 г., в сила от 28.02.2020 г.) вписаните по чл. 23, ал. 1 одитори и одиторски дружества от трети държави се отбелязват изрично като одитори и одиторски дружества от трети държави, а не като регистрирани одитори; 7. (нова - ДВ, бр. 79 от 2024 г.) наличие на правоспособност за извършване на ангажименти за сигурност по устойчивостта. (3) За регистрираните одитори - одиторски дружества, в регистъра по чл. 20 се съдържа следната информация: 1. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код и регистрационен номер; 2. правно-организационна форма; 3. данни за всеки съдружник, за размера на неговите дялове и вида на отговорността му; 4. (изм. - ДВ, бр. 79 от 2024 г.) лице за контакт, негови телефон за връзка и електронен адрес за уведомяване; 5. (доп. - ДВ, бр. 79 от 2024 г.)  седалище и адрес на управление, телефон за връзка, адрес за връчване на съобщения в страната, електронен адрес за уведомяване, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 6. адресите на всички офиси на дружеството в страната; 7. (изм. - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички съдружници и регистрационен номер на съдружниците, които са регистрирани одитори; 8. имената, адресите за кореспонденция и регистрационните номера на регистрираните одитори, които са в договорни отношения с одиторското дружество; 9. имената и адресите на членовете на управителните или контролните органи на одиторското дружество, които са регистрирани одитори; 10. (доп. - ДВ, бр. 18 от 2020 г., в сила от 28.02.2020 г.) имената и адресите на всички регистрирани одитори, които са свързани като съдружници или по друг начин с одиторското дружество; 11. членството в одиторска мрежа и списък на имената и адресите на дружествата - членове или свързани с одиторската мрежа, или указание за мястото, където такава информация е публично достъпна; 12. всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирал дружеството; 13. (нова - ДВ, бр. 79 от 2024 г.)  наличие на правоспособност за извършване на ангажименти за сигурност по устойчивостта. (4) (Изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) При промяна в подлежащите на вписване обстоятелства лицата по ал. 2 и 3 в 7-дневен срок от настъпването и уведомяват писмено Комисията, която отразява промяната в срок до три работни дни от постъпване на уведомлението. Към уведомлението се прилагат съответните доказателства, удостоверяващи основанието за промяна. (5) В регистъра по чл. 20 се вписва и информация за: 1. отписване от регистъра, както и основанията за това; 2. (изм. - ДВ, бр. 18 от 2020 г., в сила от 28.02.2020 г.) наложените на регистрираните одитори административни наказания с влезли в сила наказателни постановления; 3. влязлото в сила решение на Комисията за приложена надзорна мярка по чл. 89, ал. 2, т. 5, 6, 7 или 8 , включително срока за нейното прилагане; 4. (изм. - ДВ, бр. 79 от 2024 г.) влязлото в сила решение за наложена дисциплинарна мярка по чл. 40, ал. 4, т. 6 и 7 , включително срока за нейното прилагане; 5. (нова - ДВ, бр. 18 от 2020 г., в сила от 28.02.2020 г.) оценката по чл. 87, ал. 8 ; 6. (предишна т. 5 - ДВ, бр. 18 от 2020 г., в сила от 28.02.2020 г.) временно неупражняване на професионална дейност, различно от т. 3 и 4. (6) (Нова - ДВ, бр. 18 от 2020 г., в сила от 28.02.2020 г.) Публичната информация по ал. 5 се оповестява на официалните интернет страници на Комисията и на ИДЕС , както следва: 1. информацията по т. 1 се актуализира в 7-дневен срок от узнаването и се архивира; 2. информацията по т. 2 се публикува в едномесечен срок от влизането в сила на административното наказание и остава публична в продължение на 5 години; 3. информацията по т. 3 се публикува в едномесечен срок от влизането в сила на надзорната мярка и остава публична през срока на нейното действие; 4. информацията по т. 4 се публикува в едномесечен срок от влизането в сила на дисциплинарната мярка, включително и произтичащите от нея последици, и остава публична през срока на нейното действие; 5. информацията по т. 5 се публикува в 14-дневен срок от датата на решението на Комисията, с което оценката е определена, и остава публична до приемането на решение за нова оценка. Вписване на регистрирани одитори от други държави - членки на Европейския съюз Чл. 22. (1) Физическо лице, придобило в друга държава - членка на Европейския съюз, правоспособност да подписва одиторски доклади с мнение върху финансови отчети, се вписва в регистъра по чл. 20 след успешното полагане пред ИДЕС на изпити по българско търговско, данъчно и осигурително право на български език. Изпитите се провеждат в съответствие с правилата по чл. 71, ал. 3, т. 4 . (2) Одиторско дружество, регистрирано в друга държава - членка на Европейския съюз, което желае да извършва финансов одит в страната, се вписва в регистъра по чл. 20 , при условие че всяко физическо лице, извършващо финансов одит от името на одиторското дружество, е вписано в регистъра. (3) За вписване в регистъра по чл. 20 лицата по ал. 1 и 2 подават заявление, към което прилагат удостоверение за регистрация, издадено не по-рано от три месеца от датата на подаване на заявлението от компетентния орган на държавата членка по произход. (4) Професионалната дейност на регистрираните одитори, вписани по реда на този член, подлежи на публичен надзор по реда на този закон. (5) (Нова - ДВ, бр. 18 от 2020 г., в сила от 28.02.2020 г.) Комисията уведомява компетентния орган на държавата членка по произход за всеки регистриран одитор, вписан по реда на ал. 1 - 3. (6) (Нова - ДВ, бр. 79 от 2024 г.) Разпоредбите на ал. 2 - 5 се прилагат съответно и за регистрираните одитори по устойчивостта. Вписване на регистрирани одитори от трети държави Чл. 23. (1) (Изм. - ДВ, бр. 70 от 2024 г. [*] ) В регистъра по чл. 20 се вписва всеки одитор - физическо лице, от трета държава, който представи одиторски доклад от задължителен одит на годишен финансов отчет на дружество, учредено извън Европейския съюз, чиито прехвърляеми ценни книжа са допуснати за търгуване на регулиран пазар в страната, освен когато дружеството издава единствено дългови ценни книжа по смисъла на чл. 100к, ал. 2, т. 4 от Закона за публичното предлагане на ценни книжа , допуснати до търговия на регулиран пазар, с единична номинална стойност не по-малка от 50 000 евро, или в случаите на дългови ценни книжа, деноминирани във валута, различна от евро, с номинална стойност към датата на издаването им не по-малка от 50 000 евро. (2) (Изм. - ДВ, бр. 79 от 2024 г.)  При спазване на принципа за съпоставимост и равностойност на изискванията се вписва в регистъра по чл. 20 всеки одитор - физическо лице, от трета държава, след като представи доказателства, че отговаря на изисквания, равностойни на предвидените в чл. 13 - 19 и чл. 20, ал. 2 , и след успешно полагане на изпитите по чл. 22, ал. 1 . (3) (Изм. - ДВ, бр. 79 от 2024 г.)   При спазване на принципа за съпоставимост и равностойност на изискванията се вписва в регистъра по чл. 20 като регистриран одитор - одиторско дружество, от трета държава, което представи доказателства, че: 1. три четвърти от членовете на органите на управление и регистрираните одитори, извършващи задължителен финансов одит от името на дружеството, отговарят на изисквания, равностойни на предвидените в чл. 13 - 19 и чл. 20, ал. 2 ; 2. дружеството извършва задължителен финансов одит при спазване на изискванията за независимост и обективност и правила, равностойни на предвидените в чл. 31 и 54 ; 3. одиторското дружество публикува на своята интернет страница годишен доклад за прозрачност, отговарящ на изискванията на Регламент (ЕС) № 537/2014 . (4) Професионалната дейност на одитори от трети държави, вписани в регистъра по чл. 20 , подлежи на публичен надзор по реда на този закон. (5) За одиторите от трети държави, вписани в регистъра по чл. 20 , се прилагат и изискванията на Регламент (ЕС) № 537/2014 . (6) (Изм. - ДВ, бр. 79 от 2024 г.)  Комисията уведомява Европейската комисия за извършената оценка за съпоставимост и равностойност на изискванията по ал. 2 и 3, както и за основните договорености за сътрудничество със системите за публичен надзор, гарантиране на качеството и налагане на санкции. (7) Одиторските доклади от задължителен финансов одит, издадени от одитори или одиторски дружества от трети държави, които не са регистрирани в страната по съответния ред, не пораждат правни последици на територията на страната. (8) (Нова - ДВ, бр. 79 от 2024 г.)  Разпоредбите на ал. 1 - 7 се прилагат съответно и за регистрираните одитори по устойчивостта. Отписване от регистъра Чл. 24. (1) Регистрираният одитор се отписва от регистъра по чл. 20 в следните случаи: 1. (доп.  - ДВ, бр. 79 от 2024 г.)   подаване на заявление за заличаване на регистрацията като регистриран одитор, както и за частично заличаване на регистрацията като регистриран одитор по устойчивостта; 2. (изм. - ДВ, бр. 18 от 2020 г., в сила от 28.02.2020 г.) влязла в сила присъда за извършено умишлено престъпление от общ характер; 3. (отм.  - ДВ, бр. 79 от 2024 г.) 4. влязло в сила решение за временно изключване от ИДЕС; 5.  (доп.  - ДВ, бр. 79 от 2024 г.)   когато одиторско дружество престане да отговаря на изискванията на чл. 7, ал. 3 или 4 ; 6. смърт на физическото лице. (2) При отписване или при временно лишаване от правото да упражнява одиторска професия на регистриран одитор, одобрен и в друга държава - членка на Европейския съюз, и вписан в регистъра на тази държава членка, Комисията уведомява за това компетентните органи на съответната държава членка, като посочва и причините за това. (3) (Изм. - ДВ, бр. 18 от 2020 г., в сила от 28.02.2020 г.) В случаите по ал. 1, т. 1 - 5 по преценка на Комисията съответната одиторска практика до датата на отписване може да бъде проверена чрез инспекция или разследване. Повторно вписване в регистъра Чл. 25. (1) (Изм. - ДВ, бр. 18 от 2020 г., в сила от 28.02.2020 г.) Регистриран одитор - физическо лице, който 4 или повече години е бил отписан от регистъра по чл. 20 на основание чл. 24, ал. 1, т. 1 - 4 , може да бъде вписан отново в регистъра след практическо обучение от една година, проведено по реда на чл. 19 през последните две години преди повторното вписване. (2) (Изм. - ДВ, бр. 79 от 2024 г.)    За повторно вписване в регистъра дипломираният експерт-счетоводител подава заявление, към което се прилага  документ за удостоверяване на изпълнението на изискванията на ал. 1, както и декларация, че отговаря на изискванията на този закон. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно при повторно вписване като регистриран одитор по устойчивостта. Такса за вписване в регистъра Чл. 26. (Отм. - ДВ, бр. 18 от 2020 г., в сила от 28.02.2020 г.) Клетва Чл. 27. (Изм. - ДВ, бр. 18 от 2020 г., в сила от 28.02.2020 г.) Всеки дипломиран експерт-счетоводител преди вписването му в регистъра по чл. 36, ал. 1, т. 5 полага клетва пред ИДЕС съгласно неговия устав. Професионален печат Чл. 28. (Отм. - ДВ, бр. 79 от 2024 г.) Глава трета. УПРАЖНЯВАНЕ НА ОДИТОРСКА ПРОФЕСИЯ Права на регистрирания одитор Чл. 29. (1) (Изм. - ДВ, бр. 79 от 2024 г.)  Регистрираните одитори имат изключителното право да извършват финансов одит, съответно регистрираните одитори по устойчивостта имат изключителното право да извършват ангажименти за сигурност по устойчивостта, при условията и по реда на този закон. (2) При извършване на финансов одит регистрираният одитор има право: 1. да изисква и да получи пълно съдействие от ръководството на одитираното предприятие по въпроси, имащи отношение към изготвяне на финансовите отчети; 2. да получи неограничен достъп до всякаква информация във връзка с дейността на одитираното предприятие, имаща отношение към изготвяне на финансовите отчети; 3. да присъства при провеждането на инвентаризация на активите и пасивите на одитираното предприятие; 4. по негова преценка да наблюдава процеси, свързани с дейността и управлението на одитираното предприятие. (3) (Нова - ДВ, бр. 79 от 2024 г.)  Разпоредбите на ал. 2 се прилагат съответно и за регистрираните одитори по устойчивостта при извършване на ангажимент за сигурност по устойчивостта. Продължаващо професионално развитие Чл. 30. (1) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Всеки регистриран одитор - физическо лице, участва в признати форми на обучение за поддържане и развитие на професионалната си квалификация с продължителност не по-малка от 40 часа за календарна година. Регистрираните одитори, вписани в регистъра по чл. 20 с правоспособност за извършване на ангажименти за сигурност по устойчивостта, допълнително участват в признати от ИДЕС форми на обучение с продължителност, не по-малка от 20 часа за календарна година. (2) (Изм. - ДВ, бр. 79 от 2024 г.) Условията и редът за провеждане и отчитане на участието в признати форми на обучение за поддържане и развитие на професионалната квалификация на регистрираните одитори се определят с правилата по чл. 71, ал. 3, т. 4 . Задължения на регистрирания одитор Чл. 31. (1) При упражняване на одиторската професия регистрираният одитор е длъжен да: 1. (изм. - ДВ, бр. 79 от 2024 г.) спазва фундаменталните принципи на професионалната етика - почтеност, обективност, професионална компетентност и надлежно внимание, конфиденциалност и професионално поведение, съгласно изискванията на приложимите професионални стандарти и Етичния кодекс; 2. (изм. - ДВ, бр. 79 от 2024 г.) изпълнява поетия одиторски ангажимент в съответствие с приложимите професионални стандарти; 3. защитава по подходящ начин професионалната тайна по отношение на информацията и документите, до които има достъп, както по време на изпълнение на одиторски ангажимент, така и след приключването му; 4. (изм. - ДВ, бр. 79 от 2024 г.) предоставя при поискване от заместващия го регистриран одитор достъп до притежаваната от него относима информация за предприятието, обект на одиторския ангажимент, и изпълнения от него одиторски ангажимент за предходни години съгласно изискванията на приложимите професионални стандарти и Етичния кодекс и да може да удостовери, че е предоставил на заместващия го регистриран одитор достъп до тази информация; 5. (изм. - ДВ, бр. 79 от 2024 г.) информира ръководството на предприятието, обект на одиторския ангажимент, за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 6. (изм. и доп. - ДВ, бр. 79 от 2024 г.) разяснява на ръководството на предприятието, обект на одиторския ангажимент, характера и основанията за модифициране на одиторското мнение, съответно одиторското заключение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение, съответно одиторското заключение; 7. (доп. - ДВ, бр. 79 от 2024 г.) отчита ежегодно дейността си чрез подаване на Единен годишен отчет в електронен вид на електронна платформа, поддържана от ИДЕС, и в съответствие с правилата по чл. 71, ал. 3, т. 4 ; 8. (изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) се застрахова за рисковете на своята дейност за вреди, настъпили вследствие на виновно неизпълнение на неговите задължения, с изключение на времето, през което не предоставя услуги, включващи ангажименти за финансов одит за сигурност по устойчивостта, за преглед на финансова информация и за други ангажименти за изразяване на сигурност, различни от одит или преглед или ангажимент за сигурност по устойчивостта; 9. съдейства на Комисията и на ИДЕС при упражняването на техните правомощия; 10. съхранява одиторската документация за срок 5 години след датата на одиторския доклад; 11. (изм. - ДВ, бр. 79 от 2024 г.) членува в ИДЕС, заплаща встъпителни, годишни или други вноски, определени по вид и размер от управителния съвет на ИДЕС, и спазва неговия устав; 12. (изм. - ДВ, бр. 79 от 2024 г.) предоставя ежегодно на Комисията информация за одитираните от него предприятия, включително и за предприятията по извършени ангажименти за сигурност по устойчивостта, и за получените от тях общи приходи при условия и по ред, определени от Комисията; 13. (нова - ДВ, бр. 79 от 2024 г.) създаде персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила за вписване в регистъра по чл. 20 . (2) В допълнение на задълженията по ал. 1 при извършване на задължителен финансов одит в предприятие от обществен интерес регистрираният одитор е длъжен да: 1. информира ръководството и одитния комитет на предприятието за всички обстоятелства, които са или биха накърнили неговата независимост при изпълнение на поет одиторски ангажимент; 2. предоставя достъп до допълнителните доклади по чл. 60 и до всяка друга информация, предавана на компетентните органи съгласно чл. 61 , в качеството си на предходен регистриран одитор; 3. информира одитния комитет на одитираното предприятие за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 4. разяснява на одитния комитет на одитираното предприятие характера и основанията за модифициране на одиторското мнение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение. (3) Изискванията по ал. 1, т. 11 не са задължителни за регистрираните одитори от други държави - членки на Европейския съюз, и от трети държави. (4) Минималната застрахователна сума по задължителна застраховка \"Професионална отговорност\" за регистрирани одитори, неодитиращи предприятия от обществен интерес, е 20 000 лв. за всяко застрахователно събитие и 60 000 лв. за всички застрахователни събития за една година, а за регистрирани одитори, одитиращи предприятия от обществен интерес, е 250 000 лв. за всяко застрахователно събитие и 1 000 000 лв. за всички застрахователни събития за една година. (5) При прекратяване упражняването на одиторската професия и след отписване от регистъра по чл. 20 съответното лице не е длъжно да сключва допълнителна застраховка съгласно чл. 469, ал. 6 от Кодекса за застраховането . (6) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Договорът по задължителна застраховка \"Професионална отговорност\" се подновява, като се осигурява непрекъснатост на покритието, освен в случаите, когато регистрираният одитор не упражнява дейност, свързана с предоставянето на услуги, включващи ангажименти за финансов одит за сигурност по устойчивостта, за преглед на финансова информация и за изразяване на сигурност, различни от одит или преглед, и е декларирал това обстоятелство по реда на чл. 21, ал. 4 . (7) (Нова - ДВ, бр. 18 от 2020 г., в сила от 28.02.2020 г.) Регистриран одитор, който упражнява одиторската професия само по трудов договор в одиторско дружество и/или чрез участие в такова, не е длъжен да сключва лична застраховка \"Професионална отговорност\". Имуществена отговорност Чл. 32. (1) Регистрираният одитор носи имуществена отговорност за вредите, които е причинил, ако те са пряка и непосредствена последица от негово виновно действие или бездействие. (2) (Доп. - ДВ, бр. 79 от 2024 г.) Когато финансов одит или ангажимент за сигурност по устойчивостта  е извършен съвместно от повече от един регистриран одитор, имуществената отговорност на регистрираните одитори е солидарна. (3) Отговорността по ал. 1 се осъществява съгласно Закона за задълженията и договорите и по правилата на общото исково производство. (4) (Доп. - ДВ, бр. 79 от 2024 г.)  Отговорността на регистрирания одитор към предприятието доверител се ограничава до трикратния размер на договореното възнаграждение за конкретен одиторски ангажимент, но не по-малък от посочените в чл. 31, ал. 4 суми за едно застрахователно събитие. Ограничението на отговорността не се прилага при умишлено неправомерно поведение на регистрирания одитор, включително при обявяване на предприятието доверител в несъстоятелност. Изключване на отговорността Чл. 33. Регистрираните одитори не носят отговорност за допуснати нарушения от ръководството и служителите на одитираните предприятия, както и за разкриването на измами в одитираните предприятия. Отговорност на ръководството на одитираното предприятие Чл. 34. (Изм. и доп. - ДВ, бр. 79 от 2024 г.) Финансовият одит и ангажиментът за сигурност по устойчивостта не освобождават от отговорност ръководството на одитираното предприятие за законосъобразността и целесъобразността на действията му през одитирания период, включително за изготвените от него финансови отчети, съответно отчети за устойчивостта и/или друга финансова или нефинансова информация, както и за контролната система на предприятието. Глава четвърта. ИНСТИТУТ НА ДИПЛОМИРАНИТЕ ЕКСПЕРТ-СЧЕТОВОДИТЕЛИ Статут на ИДЕС Чл. 35. (1) Институтът на дипломираните експерт-счетоводители е юридическо лице на самостоятелна издръжка със седалище София. (2)  (Изм. - ДВ, бр. 79 от 2024 г.) Институтът на дипломираните експерт-счетоводители е професионална организация на дипломираните експерт-счетоводители и регистрираните одитори, която осигурява упражняването на професионалната дейност на своите членове, в интерес на обществото, при спазване на стандартите за професионално и етично поведение. (3) (Нова - ДВ, бр. 79 от 2024 г.)  Устройството и дейността на ИДЕС, правата и задълженията на неговите членовете, както и организацията и работата на неговите органи, се уреждат с устав. Функции на ИДЕС Чл. 36. (1) Институтът на дипломираните експерт-счетоводители организира, ръководи и контролира професионалната дейност на своите членове, като: 1.  (изм. - ДВ, бр. 79 от 2024 г.)  организира и провежда изпитите за придобиване на квалификация на дипломиран експерт-счетоводител и придобиване на квалификация на регистриран одитор по устойчивостта; 2. (доп. - ДВ, бр. 79 от 2024 г.)   организира и провежда изпитите за придобиване на правоспособност на регистриран одитор по финансов одит от други държави - членки на Европейския съюз, и от трети държави; 3. (доп. - ДВ, бр. 79 от 2024 г.)   организира и провежда обучения на кандидатите за дипломирани експерт-счетоводители и за регистрирани одитори по устойчивостта, за повишаване на професионалната квалификация на своите членове и по продължаващото професионално развитие на регистрираните одитори; 4. (отм. - ДВ, бр. 18 от 2020 г., в сила от 28.02.2020 г.) 5. организира и поддържа регистъра на дипломираните експерт-счетоводители; 6. разработва и предлага за утвърждаване от Комисията правилата за изпълнение на дейностите по т. 1 - 5; 7. разработва, внедрява и поддържа функционираща вътрешна система за контрол на професионалната дейност на своите членове и за спазване изискванията на Етичния кодекс; 8. извършва проверки на професионалната дейност на своите членове по подадени от заинтересовани лица сигнали или по инициатива на органите на ИДЕС; в екипите за извършване на проверките може да участват и инспектори от Комисията; 9. дава методически указания и разработва професионални одиторски правила и техники, практически наръчници и технически средства за подпомагане на дейността на своите членове; 10. (изм. - ДВ, бр. 79 от 2024 г.)   издава професионална литература, учебни помагала, научни трудове и други материали, свързани с упражняването, развитието и популяризирането на квалификацията на дипломиран експерт-счетоводител и професията на регистриран одитор и квалификацията на регистриран одитор по устойчивостта; 11. (изм. - ДВ, бр. 79 от 2024 г.)    организира, подпомага и извършва изследователска дейност в областта на финансовия одит, и ангажиментите за сигурност по устойчивостта, на счетоводството и финансовото отчитане, отчитането на устойчивостта на финансовия анализ и управление, както и за други свързани с одиторската професия области; 12. налага дисциплинарни мерки на своите членове; 13. (нова - ДВ, бр. 79 от 2024 г.)   извършва други дейности съгласно устава. (2) Органите и служителите от администрацията на ИДЕС, които са свързани с изпълнение на дейностите по ал. 1, т. 8 и функциите по чл. 85, ал. 3 , са длъжни да спазват изискванията за опазване на професионалната тайна съгласно чл. 82 . Правомощия на председателя на ИДЕС Чл. 37. Институтът на дипломираните експерт-счетоводители се представлява от неговия председател. Органи на ИДЕС Чл. 38. (1) Органи на ИДЕС са: 1. общото събрание; 2. управителният съвет; 3. контролният съвет; 4. съветът по професионална етика; 5. съветът за контрол по качеството на одиторските услуги; 6. дисциплинарният съвет. (2) Общото събрание се състои от всички членове на ИДЕС и приема устав, избира председател на ИДЕС и членове на другите негови органи. (3) Управителният съвет организира и ръководи цялостната дейност на ИДЕС за постигане на неговите цели и се отчита пред общото събрание. Председателят на ИДЕС е член на управителния съвет и ръководи неговите заседания. (4) Контролният съвет контролира изпълнението на решенията на общото събрание и на управителния съвет, изпълнението на бюджета на ИДЕС, спазването на неговия устав и вътрешни правила. (5) (Изм. - ДВ, бр. 79 от 2024 г.)   Съветът по професионална етика текущо наблюдава, методологически подпомага, дава насоки и тълкувания, и контролира изпълнението на изискванията на Етичния кодекс от членовете на ИДЕС. (6) (Изм. - ДВ, бр. 79 от 2024 г.)    Съветът за контрол по качеството на одиторските услуги текущо наблюдава, методологически подпомага, дава насоки и тълкувания, и контролира качеството на професионалната дейност на членовете на ИДЕС чрез проверки. (7) Дисциплинарният съвет разглежда констатациите на контролния съвет, на съвета за контрол по качеството на одиторските услуги и на съвета по професионална етика и се произнася с решение по тях. (8) Контролният съвет разработва правила за своята работа, които се утвърждават от общото събрание. (9) Съветът по професионална етика, съветът за контрол по качеството на одиторските услуги и дисциплинарният съвет разработват правила за своята работа, които се утвърждават от управителния съвет. Тези съвети координират своята дейност с управителния съвет, като са независими в своята професионална преценка по отношение на разглежданите от тях случаи/преписки. (10) (Изм. - ДВ, бр. 105 от 2020 г., в сила от 01.01.2021 г., изм. - ДВ, бр. 79 от 2024 г.) Председателят на ИДЕС и членовете на управителния съвет, на контролния съвет, на съвета по професионална етика, на съвета за контрол по качеството на одиторските услуги и на дисциплинарния съвет на ИДЕС са членове на института и се избират по ред, определен с устава, като трябва да отговарят на следните изисквания: 1. да притежават добро име и професионална репутация в обществото; 2. да имат най-малко 5 години професионален опит в областта на финансовия одит, от които най-малко три години като регистриран одитор. (11)  (Отм. - ДВ, бр. 79 от 2024 г.) Финансиране на дейността на ИДЕС Чл. 39. Финансирането на дейността на ИДЕС се осигурява от: 1. встъпителни и годишни вноски от членовете; 2. приходи от такси за провеждане на курсове и изпити; 3. приходи от абонамент и от издателска дейност; 4. приходи от извършване на консултантски услуги; 5. приходи от санкции, налагани от ИДЕС; 6. приходи от дарения; 7. други приходи. Дисциплинарна отговорност Чл. 40. (Изм. - ДВ, бр. 79 от 2024 г.) (1) За нарушение на устава на ИДЕС регистрираните одитори и дипломираните експерт-счетоводители носят дисциплинарна отговорност. (2) За установени от съвета по професионална етика, съвета за контрол по качеството на одиторските услуги и на контролния съвет нарушения съответните преписки се предават на дисциплинарния съвет, за което се информира управителният съвет на ИДЕС. (3) Дисциплинарни нарушения са: 1. неподаване на единен годишен отчет за професионалната дейност като член на ИДЕС и за изпълнение на задълженията за продължаващо професионално развитие или подаването на такъв с непълна и/или неточна информация; 2. неизпълнение на задълженията за продължаващо професионално развитие; 3. неплащане в срок на встъпителни, годишни или други вноски, утвърдени по вид и размер от управителния съвет; 4. неоказване на съдействие или възпрепятстване на органите на ИДЕС при проверки на професионалната дейност; 5. извършване на действия против интересите на ИДЕС или на неговите членове; 6. уронване на престижа или достойнството на професията или на ИДЕС; 7. неизпълнение на други изисквания на устава, на правила, регламентиращи дейността на ИДЕС, и на решенията на управителния съвет или на общото събрание на ИДЕС; 8. неспазване на принципите и изискванията на приложимите професионални стандарти; 9. неспазване на принципите и изискванията на Международния етичен кодекс на професионалните счетоводители (включително Международни стандарти за независимост); 10. неспазване на законовите изисквания за независимост и липса на конфликт на интереси. (4) За извършени дисциплинарни нарушения се налагат следните дисциплинарни мерки: 1. задължително предписание за отстраняване на констатирано нарушение; 2. публикуване на интернет страницата на ИДЕС на констатираните нарушения за срок една година; 3. лишаване от право да бъде избиран в органите на ИДЕС за срок от 4 години; 4. глоба от 1 000 до 15 000 лв.; 5. предупреждение за изключване от ИДЕС; 6. временно изключване от ИДЕС за срок от една до три години; 7. временно изключване от ИДЕС за срок 5 години. (5) Когато в резултат от извършена по реда на чл. 36, ал. 1, т. 8 проверка се установят нарушения, извършени от регистриран одитор при упражняване на професионалната му дейност, които са нарушения на разпоредбите на закона и/или на Регламент (ЕС) № 537/2014 , управителният съвет изпраща на Комисията доклада от проверката. Комисията извършва разследване и уведомява ИДЕС за резултатите от него, наложените административни наказания и приложените надзорни мерки. (6) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция, разследване или проверка, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , се налага мярката по ал. 4, т. 7. (7) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 4, т. 7. Дисциплинарно производство Чл. 41. (1) Дисциплинарно производство се образува с решение на дисциплинарния съвет на ИДЕС. (2) (Изм. - ДВ, бр. 79 от 2024 г.) Когато дисциплинарният съвет разглежда по същество дисциплинарна преписка, той изпраща покана за участие в заседанието на регистрирания одитор или дипломиран експерт-счетоводител, чиято преписка се разглежда. (3) Дисциплинарният съвет допуска всички доказателства, които са от значение за изясняване на случая. (4) Дисциплинарният съвет се произнася в 14-дневен срок от последното заседание, на което е разглеждана съответната преписка по ал. 2. (5)  (Изм. - ДВ, бр. 79 от 2024 г.) Дисциплинарният съвет налага дисциплинарните мерки по чл. 40, ал. 4, т. 1 - 5 и предлага на управителния съвет да наложи мерките по чл. 40, ал. 4, т. 6 и 7 . (6) (Изм. - ДВ, бр. 79 от 2024 г.)  Управителният съвет взема с мнозинство две трети от членовете си решение за налагане на мерките по чл. 40, ал. 4, т. 6 и 7 в 14-дневен срок от получаване на предложението. (7) (Доп. - ДВ, бр. 79 от 2024 г.)   В дисциплинарното производство се прилагат съответно разпоредбите на глава пета, раздел I от Административнопроцесуалния кодекс . (8) (Изм. - ДВ, бр. 79 от 2024 г.)    Не се образува дисциплинарно производство, а образуваното се прекратява, когато са изтекли три години от извършване на нарушението. (9) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Институтът на дипломираните експерт-счетоводители уведомява писмено Комисията за приложените дисциплинарни мерки по чл. 40, ал. 4, т. 6 и 7 в 14-дневен срок от приемането на съответните решения, както и от влизането им в сила. Обжалване на наложена дисциплинарна мярка Чл. 42. (Изм. - ДВ, бр. 79 от 2024 г.) (1) Решението на дисциплинарния съвет за налагане на дисциплинарна мярка по чл. 40, ал. 4, т. 1 - 5 може да се обжалва в 14-дневен срок от съобщаването му на заинтересованото лице пред управителния съвет на ИДЕС. Управителният съвет се произнася с мотивирано решение по жалбата в едномесечен срок от получаването и. Ако управителният съвет отхвърли жалбата, мотивите за това решение се смятат за част от мотивите на дисциплинарния съвет по обжалваното решение за налагане на дисциплинарна мярка. В производството по обжалване се прилагат съответно разпоредбите на глава шеста от Административнопроцесуалния кодекс . (2) Решението на управителния съвет за налагане на дисциплинарна мярка по чл. 40, ал. 4, т. 6 и 7 подлежи на обжалване пред Административен съд София-град, по реда на Административнопроцесуалния кодекс . (3) Решението на управителния съвет по жалба срещу решение за налагане на мярка по чл. 40, ал. 4, т. 1 е окончателно. (4) Ако жалбата по ал. 1 бъде отхвърлена от управителния съвет, решението на дисциплинарния съвет за налагане на мярка по чл. 40, ал. 4, т. 2 - 5 подлежи на обжалване за законосъобразност пред Административен съд София-град, по реда на Административнопроцесуалния кодекс . Принудително изпълнение на дисциплинарна мярка глоба Чл. 43. Принудителното изпълнение на влязло в сила решение, с което е наложена дисциплинарна мярка глоба, се допуска по искане на управителния съвет на ИДЕС по реда на чл. 418 от Гражданскопроцесуалния кодекс . Част втора. ФИНАНСОВ ОДИТ И АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Част втора. ФИНАНСОВ ОДИТ Глава пета. ФИНАНСОВ ОДИТ НА ФИНАНСОВИ ОТЧЕТИ И АНГАЖИМЕНТ ЗА СИГУРНОСТ ПО УСТОЙЧИВОСТТА - ОБЩИ ИЗИСКВАНИЯ (ЗАГЛ. ДОП. - ДВ, БР. 79 ОТ 2024 Г.) Глава пета. ФИНАНСОВ ОДИТ НА ФИНАНСОВИ ОТЧЕТИ - ОБЩИ ИЗИСКВАНИЯ Цел на финансовия одит (Загл. доп. - ДВ, бр. 79 от 2024 г.) Чл. 44. (1) (Изм. - ДВ, бр. 79 от 2024 г.) Целта на финансовия одит е получаване на разумна степен на сигурност, че финансовият отчет не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор одиторско мнение дали този финансов отчет е изготвен във всички съществени аспекти на съответствие с приложимата за предприятието отчетна рамка. (2)  (Изм. - ДВ, бр. 79 от 2024 г.) За общите рамки за финансово отчитане, приети като приложима отчетна рамка, одиторското мнение е дали финансовият отчет е представен достоверно, във всички съществени аспекти, или дали дава вярна и честна представа за финансовото състояние, резултатите от дейността и паричните потоци на одитираното предприятие към датата на финансовия отчет, в съответствие с приложимата отчетна рамка. (3) Изразяването на одиторско мнение се извършва чрез писмен одиторски доклад. Цел на ангажимента за сигурност по устойчивостта Чл. 44а. (Нов - ДВ, бр. 79 от 2024 г.) (1) Целта на ангажимента за сигурност по устойчивостта е получаване на разумна или ограничена степен на сигурност, че отчетът за устойчивостта, съставна част от доклада за дейността, не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор по устойчивостта одиторско мнение, съответно одиторско заключение, дали той е изготвен във всички съществени аспекти на съответствие с приложимата за предприятието рамка за отчитане на устойчивостта. (2) Изразяването на одиторско мнение, съответно одиторско заключение, по устойчивостта се извършва в писмен доклад, различен от одиторския доклад за извършения финансов одит. Обхват на финансовия одит и на ангажимента за сигурност по устойчивостта (Загл. доп. - ДВ, бр. 79 от 2024 г.) Чл. 45. (1) (Доп. - ДВ, бр. 79 от 2024 г.) Финансовият одит обхваща изпълнението на процедури за постигане на разумна степен на сигурност: 1. (изм. - ДВ, бр. 79 от 2024 г.) за спазване принципите на счетоводството съгласно приложимата отчетна рамка; 2. (изм. - ДВ, бр. 79 от 2024 г.) доколко счетоводната политика на одитираното предприятие е целесъобразна за неговата дейност и е съвместима с приложимата отчетна рамка и счетоводните политики, използвани в съответния отрасъл; 3. (изм. - ДВ, бр. 79 от 2024 г.) за последователността на прилагането на оповестената счетоводна политика съгласно приложимата отчетна рамка; 4. за ефективността на системата на вътрешния контрол, ограничена до постигане целите на одита; 5. за процеса на счетоводното приключване и изготвянето на финансовия отчет; 6. (изм. - ДВ, бр. 79 от 2024 г.) за достоверността и необходимата за потребителите обхватност на представената и оповестена във финансовия отчет информация съгласно приложимата отчетна рамка. (2) (Нова - ДВ, бр. 79 от 2024 г.) Ангажиментът за сигурност по устойчивостта обхваща изпълнението на процедури за постигане на съответната степен на сигурност съгласно чл. 44а, ал. 1 относно: 1. съответствието на отчета за устойчивостта с принципите, правилата и изискванията на приложимата рамка за отчитане на устойчивостта; 2. това доколко политиката по отчитане на устойчивостта на одитираното предприятие е целесъобразна за неговата дейност и е съвместима с приложимата отчетна рамка и отчетни политики, използвани в съответния отрасъл, както и е последователно прилагана; 3. съответствието на установения от предприятието процес по идентифициране, контрол и изготвяне на информация за целите на отчета за устойчивостта спрямо изискванията на приложимата отчетна рамка; 4. съответствието на представената и оповестена в отчета за устойчивостта информация спрямо изискванията за пълнота и уместност на приложимата отчетна рамка; 5. съответствието на отчета за устойчивостта с изискването за маркиране спрямо разпоредбите на Закона за счетоводството ; 6. изискванията за отчитане съгласно чл. 8 от Регламент (ЕС) 2020/852 на Европейския парламент и на Съвета от 18 юни 2020 г. за създаване на рамка за улесняване на устойчивите инвестиции и за изменение на Регламент (ЕС) 2019/208 (ОВ, L 198/13 от 22 юни 2020 г.), наричан по-нататък \" Регламент (ЕС) 2020/852 \". (3) (Предишна ал. 2, изм. - ДВ, бр. 79 от 2024 г.) Когато се изисква по закон, регистрираният одитор изразява становище относно съответствието между информацията във финансовия отчет и тази в доклада за дейността на ръководството на одитираното предприятие, с изключение на частта с отчета за устойчивостта, както и всяка друга информация, която органите на управление на предприятието предоставят заедно с одитирания финансов отчет. (4) (Предишна ал. 3 - ДВ, бр. 79 от 2024 г.) Без да се засягат изискванията за докладване по този закон и Регламент (ЕС) № 537/2014 , обхватът на финансовия одит не включва изразяване на сигурност относно бъдещата жизнеспособност на одитираното предприятие, нито за ефективността или ефикасността, с които ръководството на одитираното предприятие е управлявало или ще управлява дейността на предприятието. Етични изисквания Чл. 46. (Изм. - ДВ, бр. 79 от 2024 г.) Преди поемане на одиторски ангажимент и по време на неговото извършване регистрираният одитор оценява и документира писмено съответствието с изискванията на приложимите професионални стандарти и на Етичния кодекс по отношение на своята независимост и на фундаменталните етични принципи. Професионален скептицизъм и професионална преценка Чл. 47. (1) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) При изпълнение на одиторски ангажимент регистрираният одитор действа с професионален скептицизъм и прилага професионална преценка при спазване изискванията на този закон и в съответствие с приложимите професионални стандарти. Регистрираният одитор поддържа професионален скептицизъм, като взема предвид възможността за наличие на съществено неправилно отчитане и/или докладване, дължащи се на факти или поведение, индикиращи нередности, включително измама или грешка, независимо че предишният опит на регистрирания одитор е показал, че ръководството на одитираното предприятие и лицата, натоварени с общо управление, действат честно и почтено. (2) (Доп. - ДВ, бр. 79 от 2024 г.) Алинея 1 се прилага и когато регистрираният одитор прави преглед на приблизителни оценки на ръководството на одитираното предприятие относно справедливите стойности, обезценката на активите, провизиите и бъдещите парични потоци, които са от значение за определяне на способността на одитираното предприятие да продължи да функционира като действащо или за представянето на дейността му по устойчивото развитие. Поемане на одиторски ангажимент (Загл. изм. - ДВ, бр. 79 от 2024 г.) Чл. 48. (1) (Изм. - ДВ, бр. 79 от 2024 г.) Поемането на одиторски ангажимент за финансов одит, съответно за изразяването на сигурност по устойчивостта, се осъществява с писмо за поемане на одиторски ангажимент, подписано от предприятието доверител и от регистрирания одитор, съгласно изискванията на приложимите професионални стандарти. В писмото за поемане на одиторския ангажимент се посочва регистрираният одитор - физическо лице, отговорен за извършването на финансов одит, съответно за извършването на ангажимента за сигурност по устойчивостта. (2) (Изм. - ДВ, бр. 79 от 2024 г.) Одиторското възнаграждение и условията за заплащане се договарят между лицата по ал. 1. Възнаграждението за извършване на финансов одит, съответно за извършването на ангажимент за сигурност по устойчивостта, не може да бъде условно или определено на база предоставяне на допълнителни услуги на одитираното предприятие. (3) (Изм. - ДВ, бр. 79 от 2024 г.) Изборът на регистриран одитор за извършване на задължителен финансов одит, съответно на задължителен ангажимент за сигурност по устойчивостта, се извършва с решение на общото събрание на съдружниците/акционерите, от неограничено отговорните съдружници или от едноличния собственик на капитала в предприятието доверител. Изборът на регистриран одитор за извършване на доброволен финансов одит, съответно на доброволен ангажимент за сигурност по устойчивостта, може да се извърши и от други органи на предприятието доверител. (4) (Изм. - ДВ, бр. 79 от 2024 г.) Всяка договорна клауза, по силата на която изборът на общото събрание на акционерите или съдружниците, съответно на неограничено отговорните съдружници или на едноличния собственик на капитала, в предприятието доверител се ограничава до определени категории или списъци на регистрирани одитори във връзка с назначаването на регистриран одитор, който да извърши задължителен финансов одит на финансови отчети на това предприятие, съответно задължителен ангажимент за сигурност по устойчивостта, се забранява. Всички подобни клаузи са нищожни. (5) (Нова - ДВ, бр. 79 от 2024 г.) Акционерите или съдружниците в големи предприятия по смисъла на чл. 19, ал. 5 от Закона за счетоводството , които са длъжни да изготвят отчети за устойчивостта съгласно разпоредбите на Закона за счетоводството , с изключение на одитираните предприятия, чиито прехвърляеми ценни книжа са допуснати за търгуване на регулиран пазар в държава членка, които представляват повече от 5 на сто от правата на глас или от капитала на предприятието, могат да поискат от общото събрание да назначи друг регистриран одитор, който е различен от или не принадлежи към одиторското дружество или мрежа на одитора, извършващ задължителния финансов одит или изпълняващ задължителен ангажимент за сигурност по устойчивостта, да изготви и да представи на общото събрание доклад за някои елементи на отчета за устойчивостта. Освобождаване на регистриран одитор от изпълнение на поет одиторски ангажимент (Загл. изм. и доп. - ДВ, бр. 79 от 2024 г.) Чл. 49. (1) Регистриран одитор, който е избран и с когото има подписано писмо по чл. 48 , не може да откаже издаването на одиторски доклад или да бъде освободен от ангажимента предсрочно, освен при наличието на основателни причини. Различие в мненията относно счетоводно третиране или обхват и характер на одиторските процедури не е основателна причина за отказ от издаване на одиторски доклад или за предсрочно освобождаване от ангажимент. (2) Основателна причина по ал. 1 е някое от следните обстоятелства: 1. наличие на факти и обстоятелства, които нарушават независимостта или обективността на регистрирания одитор; 2. обективна невъзможност да бъде изпълнен поетият ангажимент за финансов одит; 3. (изм. - ДВ, бр. 79 от 2024 г.) други обстоятелства, посочени в приложимите професионални стандарти и/или в други нормативни актове, при одиторски ангажименти, които са различни от задължителен финансов одит и свързани с одита услуги и не са предоставени на предприятия от обществен интерес; в тези случаи регистрираният одитор документира всички обстоятелства, обосноваващи предсрочното освобождаване от ангажимент. (3) При предсрочно освобождаване или отказ от изпълнение на поет ангажимент за задължителен финансов одит одитираното предприятие и регистрираният одитор уведомяват писмено в 7-дневен срок Комисията и ИДЕС за освобождаването или за отказа, като посочват основанията за това. При задължителен финансов одит на финансов отчет на предприятие от обществен интерес по същия ред се уведомяват и съответните органи с регулативни и надзорни правомощия по отношение на дейността на одитираното предприятие. (4) (Доп. - ДВ, бр. 79 от 2024 г.) Когато при задължителен финансов одит на финансов отчет на предприятие от обществен интерес бъде установено, че е налице основателна причина по ал. 2, т. 1, съдружниците или акционерите, представляващи 5 на сто или повече от правата на глас или от капитала на одитираното предприятие, както и Комисията може да предявят по съдебен ред иск за предсрочно освобождаване от ангажимента на регистрирания одитор. (5) (Нова - ДВ, бр. 79 от 2024 г.) Отписано от регистъра по чл. 20 или временно лишено от права по чл. 89 физическо лице или одиторско дружество незабавно след отписването, съответно от влизане в сила на решението за лишаване от права, уведомява писмено ръководствата на дружествата, спрямо които е поело одиторски ангажимент, че не може да изпълни ангажимента и изпълнението на същия трябва да бъде възложено на друг регистриран одитор. Документиране Чл. 50. (1) (Изм. - ДВ, бр. 79 от 2024 г.) Документирането на финансовия одит и процедурите по изпълнението му се извършват в съответствие с разпоредбите на действащото законодателство и изискванията на приложимите професионални стандарти. (2) (Изм. - ДВ, бр. 79 от 2024 г.) Ръководството на одитираното предприятие предоставя на регистрирания одитор финансовия отчет за одит, както и подписано представително писмо от органа за управление съгласно изискванията на приложимите професионални стандарти. (3) В случаите на задължителен финансов одит ръководството на одитираното предприятие предоставя на регистрирания одитор освен посоченото в ал. 2 и решението на съответния орган на управление за одобрението на финансовия отчет и доклада за дейността. (4) Органите за управление на одитираното предприятие са длъжни да предоставят и всяка друга информация, необходима на регистрирания одитор за извършването на финансовия одит и за издаването на одиторски доклад. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и при извършването на ангажимент за сигурност по устойчивостта. Удостоверяване на резултатите от извършен финансов одит Чл. 51. (1) Регистрираният одитор представя резултатите от извършения финансов одит в одиторски доклад. (2) (Изм. и доп. - ДВ, бр. 79 от 2024 г.) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При задължителен финансов одит одиторският доклад отговаря на изискванията на ал. 2, като съдържа най-малко следното: 1. адресат/адресати; 2. дата на съставяне; 3. (изм. - ДВ, бр. 79 от 2024 г.) наименование на предприятието, чийто финансов отчет е предмет на финансовия одит; уточняване на вида на финансовия отчет, датата и периода, които обхваща; посочване на отчетна рамка, която е била приложена при изготвянето му; 4. (изм. - ДВ, бр. 79 от 2024 г.) описание на финансовия одит, в което най-малко се посочват приложимите професионални стандарти, в съответствие с които е извършен; 5. (изм. - ДВ, бр. 79 от 2024 г.) одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор за това дали финансовият отчет дава вярна и честна представа съгласно приложимата отчетна рамка и отговаря на законовите изисквания, когато е приложимо, или отказ от мнение, ако регистрираният одитор не може да изрази одиторско мнение; 6. други въпроси, на които регистрираният одитор е обърнал внимание с параграф, без да квалифицира одиторското мнение; 7. (изм. - ДВ, бр. 79 от 2024 г.) становище дали докладът за дейността, с изключение на частта с отчета за устойчивостта, съответства на финансовите отчети за същата финансова година и дали е бил изготвен в съответствие с приложимите законови изисквания; 8. (изм. - ДВ, бр. 79 от 2024 г.) изявление дали са налице случаи на съществено неправилно докладване в доклада за дейността на одитираното предприятие, с изключение на частта с отчета за устойчивостта, и характера на неправилното докладване; 9. констатация за всякаква съществена несигурност, свързана със събития или условия, които могат да породят сериозни съмнения относно способността на предприятието да продължи дейността си като действащо предприятие; 10. (изм. - ДВ, бр. 79 от 2024 г.) място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) При задължителен финансов одит на финансов отчет на предприятие от обществен интерес одиторският доклад отговаря на изискванията на ал. 3, както и когато е приложимо, на изискванията на чл. 10 от Регламент (ЕС) № 537/2014 . (5) Когато финансовият одит е извършен съвместно от повече от един регистриран одитор, регистрираните одитори постигат съгласие по резултатите от финансовия одит и представят общ одиторски доклад и одиторско мнение. В случай на несъгласие всеки регистриран одитор представя своето одиторско мнение в отделен абзац от одиторския доклад и посочва причината за несъгласието. (6) Одиторският доклад при задължителен финансов одит се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - когато финансовият одит е извършен пряко от регистрирания одитор като физическо лице или чрез търговското дружество, чрез което упражнява одиторската професия; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия одиторското дружество, както и с името и личния подпис на регистрирания одитор, отговорен за одита от името на одиторското дружество, когато финансовият одит е извършен от одиторско дружество. (7) Когато задължителният финансов одит е извършен съвместно от повече от един регистриран одитор, одиторският доклад се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - за всеки регистриран одитор, участвал в извършването на съвместния одит в качеството си на физическо лице; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия на одиторското дружество, както и с името и личния подпис на регистрирания одитор, отговорен за одита от името на одиторското дружество - за всяко одиторско дружество, участвало в съвместния одит. (8) (Изм. - ДВ, бр. 79 от 2024 г.) Одиторският доклад при задължителен финансов одит на консолидиран финансов отчет отговаря на изискванията по ал. 1 - 6. Когато се изисква докладване за съответствието между доклада за дейността и финансовия отчет съгласно чл. 45, ал. 3 на ниво група по смисъла на § 1, т. 2 от допълнителните разпоредби на Закона за счетоводството , регистрираният одитор изразява становище за съответствие на консолидирания финансов отчет и консолидирания доклад за дейността. (9) (Изм. - ДВ, бр. 79 от 2024 г.) При задължителен финансов одит личният подпис на регистрирания одитор се поставя върху одиторския доклад и върху всеки от елементите на годишния финансов отчет, без приложението, съгласно приложимата отчетна рамка, за които е изразено одиторското мнение. Когато регистрираният одитор подписва годишния финансов отчет с електронен подпис съгласно Закона за електронния документ и електронните удостоверителни услуги , подписът се счита за поставен върху всеки от елементите на отчета. Удостоверяване на резултатите от извършен ангажимент за сигурност по устойчивостта Чл. 51а. (Нов - ДВ, бр. 79 от 2024 г.) (1) Регистрираният одитор по устойчивостта представя резултатите от извършения ангажимент за сигурност по устойчивостта в одиторски доклад. (2) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При извършването на задължителен ангажимент за сигурност по устойчивостта докладът отговаря на изискванията на ал. 2, като съдържа най-малко следното: 1. наименование на доклада, с ясно обозначаване дали е за ограничена или разумна степен на сигурност; 2. адресат/адресати; 3. дата на съставяне; 4. наименование на предприятието, чийто индивидуален или консолидиран отчет за устойчивостта е предмет на одиторския ангажимент; 5. посочване дали е индивидуален или консолидиран отчет за устойчивостта и датата и периода, които обхваща; 6. посочване на прилаганата при изготвянето му рамка за отчитане на устойчивостта; 7. описание на обхвата и типа на ангажимента за сигурност по устойчивостта; 8. посочване на приложимите професионални стандарти, в съответствие с които е извършен ангажиментът за сигурност по устойчивостта; 9. при ангажимент за изразяване на разумна степен на сигурност - одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор по устойчивостта за това дали отчетът за устойчивостта е в съответствие съгласно приложимата рамка за отчитане на устойчивостта и отговаря на законовите изисквания, когато е приложимо, или отказ от мнение, ако регистрираният одитор по устойчивостта не може да изрази одиторско мнение; 10. при ангажимент за изразяване на ограничена степен на сигурност - одиторско заключение, което може да бъде немодифицирано, квалифицирано или отрицателно, или отказ от заключение, ако регистрираният одитор не може да изрази такова, за съответствие съгласно приложимата отчетна рамка и за: а) извършвания от предприятието процес по идентифициране на отчитаната информация спрямо изискванията на приложимата отчетна рамка; б) съответствие на отчета за устойчивостта с изискването за маркиране на отчетите за устойчивостта спрямо разпоредбите на Закона за счетоводството ; в) изискванията за отчитане съгласно чл. 8 от Регламент (ЕС) 2020/852 ; 11. други въпроси, на които регистрираният одитор по устойчивостта е обърнал внимание с параграф, без да квалифицира одиторското мнение, съответно одиторското заключение; 12. други въпроси за докладване по изисквания на приложимите професионални стандарти или нормативни разпоредби; 13. място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) Когато ангажиментът за сигурност по устойчивостта е извършен съвместно от повече от един регистриран одитор по устойчивостта, регистрираните одитори постигат съгласие за резултатите от ангажимента и представят общ одиторски доклад, съдържащ тяхното одиторско мнение, съответно одиторско заключение. В случай на несъгласие всеки регистриран одитор по устойчивостта представя своето одиторско мнение, съответно одиторско заключение, в отделен абзац от одиторския доклад, като посочва причината за несъгласието. (5) При ангажименти за сигурност по устойчивостта на предприятие от обществен интерес одиторският доклад отговаря на изискванията на ал. 3, както и когато е приложимо - на изискванията на чл. 10 от Регламент (ЕС) № 537/2014 . (6) Одиторският доклад по задължителен ангажимент за сигурност по устойчивостта се удостоверява със: 1. името на регистрирания одитор по устойчивостта и личния му подпис - когато ангажиментът е извършен пряко от регистрирания одитор по устойчивостта като физическо лице или чрез търговското дружество, чрез което упражнява одиторската професия; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество. (7) Когато задължителният ангажимент за сигурност по устойчивостта е извършен съвместно от повече от един регистриран одитор по устойчивостта, одиторският доклад се удостоверява със: 1. името на регистрирания одитор по устойчивостта и личния му подпис - за всеки регистриран одитор по устойчивостта, участвал в извършването на ангажимента в качеството си на физическо лице; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество - за всяко дружество, участвало в съвместния ангажимент. (8) Одиторският доклад при задължителен ангажимент за сигурност по устойчивостта на консолидиран отчет за устойчивостта отговаря на изискванията по ал. 1 - 7. (9) При извършването на ангажимент за сигурност по устойчивостта личният подпис на регистрирания одитор по устойчивостта се поставя върху одиторския доклад, върху основните елементи на отчета за устойчивостта, като съставна част от доклада за дейността, съгласно приложимата отчетна рамка. (10) Задължителен ангажимент за сигурност по устойчивостта се изпълнява от един регистриран одитор по устойчивостта, освен когато се изисква по закон или ако предприятието доброволно реши ангажиментът да бъде извършен съвместно от двама регистрирани одитори по устойчивостта. Финансов одит на друга финансова информация Чл. 52. Разпоредбите на тази глава се прилагат и за ангажименти за извършване на финансов одит на друга финансова информация. Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ И НА ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ИЗМ. - ДВ, БР. 79 ОТ 2024 Г.) Подготовка на финансовия одит и на ангажимента за сигурност по устойчивостта, оценка на заплахите за независимостта (Загл. изм. - ДВ, бр. 79 от 2024 г.) Чл. 53. (1) (Предишен текст на чл. 53 - ДВ, бр. 79 от 2024 г.) В допълнение на задълженията по глава пета , при поемане и продължаване на ангажимент за задължителен финансов одит регистрираният одитор оценява и документира писмено дали: 1. са изпълнени изискванията за независимост и обективност по чл. 54 ; 2. има заплахи за неговата независимост и какви предпазни мерки са приложени за намаляване на тези заплахи; 3. разполага с компетентни служители, време и ресурси, необходими за извършване на финансовия одит; 4. (нова - ДВ, бр. 18 от 2020 г., в сила от 28.02.2020 г.) отговорният одитор е вписан в регистъра по чл. 20 в случаите, когато ангажиментът се изпълнява от одиторско дружество. (2) (Нова - ДВ, бр. 79 от 2024 г.) Разпоредбите на ал. 1 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Независимост и конфликт на интереси Чл. 54. (1) Регистрираният одитор, както и всяко физическо лице, което е в състояние пряко или косвено да окаже влияние върху резултата от задължителния финансов одит, трябва да бъде независим от одитираното предприятие и да не участва в процеса на вземане на решения в него. Изискването за независимост се спазва най-малко както през периода, обхванат от финансовите отчети - предмет на одита, така и през периода, в който се извършва финансовият одит. (2) Регистрираният одитор предприема необходимите предпазни мерки, за да може при извършването на финансовия одит независимостта му да не бъде повлияна от съществуващ или от потенциален конфликт на интереси или от икономически или друг вид преки или косвени взаимоотношения. Тези изисквания се прилагат и за: 1. неговата одиторска мрежа, когато е приложимо, и 2. всички лица, работещи за него или под негов контрол, или които са пряко или косвено свързани с него чрез взаимоотношения на контрол. (3) Регистрираният одитор не извършва задължителен финансов одит, ако една обективна, разумна и информирана трета страна би могла да направи заключение, като вземе предвид приложените от него предпазни мерки, че независимостта му е компрометирана от наличието на риск от проверка на собствената му дейност, наличие на собствен интерес, застъпничество, близки отношения или заплаха, вследствие на финансови, лични, икономически, трудови или други взаимоотношения между: 1. него, неговата одиторска мрежа и всяко физическо лице, което е в състояние да окаже влияние върху резултата от одита, и 2. одитираното предприятие. (4) Регистрираният одитор отразява в работните документи по одита всички съществени заплахи за своята независимост, както и приложените мерки за смекчаване ефекта на тези заплахи. (5) Регистрираният одитор не участва в извършването на задължителен финансов одит, нито влияе по някакъв начин на резултатите от него, ако: 1. притежава финансови инструменти на одитираното предприятие, различни от дялове, притежавани непряко чрез диверсифицирани колективни инвестиционни схеми; 2. притежава финансови инструменти на предприятие, свързано с одитираното предприятие, притежаването на които може да породи или да се възприеме като пораждащо конфликт на интереси, и които са различни от дялове, притежавани непряко чрез диверсифицирани колективни инвестиционни схеми; 3. е бил в трудови или икономически, или друг вид отношения с това одитирано предприятие през периодите по ал. 1, като тези отношения могат да породят или да се възприемат като пораждащи конфликт на интереси; 4. е налице обстоятелство по т. 1 - 3 за съпруг или роднина по права или по съребрена линия до втора степен включително, или за лица, свързани с регистрирания одитор. (6) Лицата по ал. 2 не искат и не приемат подаръци или услуги под формата на пари или под друга форма от одитираното предприятие или от всяко друго предприятие, свързано с одитираното предприятие, освен ако обективна, разумна и информирана трета страна не би преценила, че тяхната стойност е незначителна или неносеща последствия. (7) Когато в периодите по ал. 1 одитираното предприятие бъде придобито от друго, слее се с друго или придобие друго предприятие, регистрираният одитор установява и подлага на оценка всички предишни или настоящи интереси или отношения с това предприятие, включително услуги, различни от одиторските, предоставени на това предприятие, които биха могли да компрометират неговата независимост и възможността да продължи извършването на задължителен одит след датата на преобразуване. При първа възможност и най-късно в срок до три месеца от датата на преобразуването регистрираният одитор предприема необходимите действия за преустановяване на всички настоящи интереси и отношения, които биха могли да компрометират неговата независимост, и при възможност предприема мерки за свеждане до минимум на всяка заплаха за неговата независимост, произтичаща от предишни или настоящи интереси и отношения. (8) (Нова - ДВ, бр. 79 от 2024 г.) Разпоредбите на ал. 1 - 7 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Вътрешна организация на работата на регистрирания одитор Чл. 55. (1) Регистрираният одитор, който извършва задължителен финансов одит, е длъжен да отговаря на следните изисквания: 1. (изм. - ДВ, бр. 18 от 2020 г., в сила от 28.02.2020 г.) прилага политики и процедури, които гарантират, че собствениците на капитала, членовете на управителните, надзорните и контролните му органи или свързани с тях лица не се намесват в изпълнението, нямат достъп до одиторската информация и не могат да предприемат действия, които застрашават независимостта и обективността на регистрирания одитор, който извършва финансов одит от името на одиторското дружество - когато е одиторско дружество; 2. (изм. - ДВ, бр. 79 от 2024 г.) разполага с надеждни процедури, с механизми за управление на качеството, с ефективни процедури за оценка на риска и с ефективни контролни и защитни механизми по отношение на системите за обработка на информацията; 3. прилага механизми за контрол на качеството, които да осигурят спазване на решенията и процедурите на всички равнища в одиторското дружество или в изградената от регистрирания одитор организация на работа; 4. прилага политики и процедури, които гарантират, че всички лица, които работят за него и участват в одита, притежават необходимите знания и опит за изпълнение на възложените им задължения; 5. прилага политики и процедури, които гарантират, че при възлагането на подизпълнители на функции по извършване на финансов одит се извършва по начин, който не влошава вътрешния контрол на качеството, както и да не пречи на Комисията да упражнява ефективен надзор за спазването на този закон и на Регламент (ЕС) № 537/2014 ; 6. прилага ефективни организационни и управленски механизми за предотвратяване, отстраняване, откриване или управление и оповестяване на всички възможни заплахи за своята независимост по чл. 54 ; 7. прилага политики и процедури за извършване на задължителен финансов одит, наставничество, надзор над и преразглеждане на дейностите на служителите и за създаване и попълване на одиторското досие в съответствие с изискванията на чл. 56 ; 8. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) изгражда и поддържа подходяща система за управление на качеството, която да гарантира качеството на задължителния финансов одит и да обхваща поне политиките и процедурите по т. 1 - 7; при одиторско дружество отговорността за системата за управление на качеството се носи от лице, което е регистриран одитор; 9. прилага и използва подходящи системи, ресурси и процедури, за да гарантира непрекъснатото и редовно осъществяване на дейността си; 10. (изм. - ДВ, бр. 18 от 2020 г., в сила от 28.02.2020 г.) създава и прилага подходящи и ефективни организационни и управленски механизми за регистриране на нарушения, които имат или могат да имат сериозни последици за качеството на дейността му, както и за тяхното отстраняване; 11. прилага подходящи политики относно възнагражденията, включително политика за участие в печалбите, които предоставят достатъчно стимули за постигане на резултати, с цел да се осигури качествен задължителен финансов одит; размерът на приходите, които регистрираният одитор получава от предлагането на услуги на одитираното предприятие, различни от одиторските, не е част от оценката на работата и възнаграждението на което и да е лице, участващо в извършването на задължителен финансов одит или способно да окаже влияние върху това извършване; 12. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) наблюдава и оценява адекватността и ефективността на своите системи и механизми за управление на качеството, както и съответствието им с изискванията на този закон и когато е приложимо, на Регламент (ЕС) № 537/2014 , и предприема подходящи действия за отстраняване на пропуските; извършва ежегоден преглед и оценка на системата за управление на качеството, посочена в т. 8, като документира констатациите от тази оценка, както и всички предложени промени във връзка с това; 13. прилага подходящи вътрешни процедури за докладване по определен ред от неговите служители на потенциални или действителни нарушения на този закон или на Регламент (ЕС) № 537/2014 . (2) (Изм. - ДВ, бр. 79 от 2024 г.) Политиките и процедурите по ал. 1 се документират писмено и се предоставят на всички лица, които работят за регистрирания одитор. (3) Възлагането на подизпълнител на функции по извършване на финансов одит по ал. 1, т. 5 не води до освобождаване от или ограничаване на отговорността на регистрирания одитор. (4) Регистрираният одитор във всеки момент трябва да е в състояние да докаже пред Комисията, че политиките и процедурите по ал. 1 са подходящи и съобразени с мащаба и сложността на неговата дейност. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта. Организация на извършването на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 56. (1) (Изм. - ДВ, бр. 79 от 2024 г.) При извършването на задължителен финансов одит регистрираният одитор осигурява достатъчно време и ресурси, за да може да изпълни задълженията си адекватно и одитът да бъде извършен качествено. (2) (Доп. - ДВ, бр. 79 от 2024 г.) Когато задължителният финансов одит се извършва от одиторско дружество, то назначава отговорен за одита регистриран одитор - физическо лице. Одиторското дружество предоставя на отговорния регистриран одитор достатъчно ресурси, включително персонал с необходимите познания и умения, за да може да изпълни задълженията си адекватно и одитът да бъде извършен качествено. Отговорният одитор участва активно в извършването на задължителния финансов одит, като отделя достатъчно време и ресурси за качествено изпълнение на своите задължения. (3) (Изм. - ДВ, бр. 79 от 2024 г.) Регистрираният одитор съхранява информация за всички нарушения на разпоредбите на този закон и когато е приложимо, на Регламент (ЕС) № 537/2014 . Информацията включва и данни за последиците от нарушенията, за предприетите действия за отстраняването им, както и за направените промени в системата за управление на качеството във връзка с това. Регистрираният одитор изготвя и годишен доклад за всички действия по отстраняване на нарушенията и го разпространява в рамките на своята одиторска практика. (4) Когато регистрираният одитор ползва външни експерти за консултации, той документира отправеното искане и получените съвети. (5) (Доп. - ДВ, бр. 79 от 2024 г.) Регистрираният одитор съхранява всички данни и документи, които обосновават посоченото в одиторския доклад по чл. 51 съответно по чл. 51а , и когато е приложимо - докладите по чл. 10 и 11 от Регламент (ЕС) № 537/2014 . (6) Регистрираният одитор създава одиторско досие за всеки извършен задължителен финансов одит, като задължително се документират данните по чл. 53 и когато е приложимо - по чл. 6 - 8 от Регламент (ЕС) № 537/2014 . Одиторското досие се приключва и архивира не по-късно от 60 дни след датата на подписване на одиторския доклад. (7) Регистрираният одитор създава и поддържа досие за всяко одитирано предприятие, което съдържа най-малко следната информация: 1. наименование, ЕИК, седалище и адрес на управление на одитираното предприятие; 2. имената на отговорния одитор и на лицето, извършило преглед за контрол на качеството преди издаване на одиторския доклад, когато е приложимо; 3. (доп. - ДВ, бр. 79 от 2024 г.) получените възнаграждения за всяка финансова година от одитираното предприятие поотделно за извършен финансов одит, както и за всички предоставени други услуги на това предприятие. (8) Регистрираният одитор съхранява в регистър информация за всяка жалба, подадена в писмена форма, относно извършването на финансов одит. (9) (Нова - ДВ, бр. 79 от 2024 г.) Разпоредбите на ал. 1 - 8 се прилагат съответно и за регистрирания одитор по устойчивостта, когато извършва задължителен ангажимент за сигурност по устойчивостта. Специфични изисквания при задължителен финансов одит на консолидиран финансов отчет и при задължителен ангажимент за сигурност на консолидиран отчет за устойчивостта (Загл. доп. - ДВ, бр. 79 от 2024 г.) Чл. 57. (1) При извършване на задължителен финансов одит на консолидиран финансов отчет на група предприятия одиторът на групата носи цялата отговорност за изразеното в одиторския доклад мнение относно консолидирания финансов отчет, включително в съответствие с изискванията на Регламент (ЕС) № 537/2014 . (2) Одиторът на групата изготвя документация за извършената работа от регистрираните одитори, одитори и/или одиторски дружества от други държави - членки на Европейския съюз, или от трети държави, за целите на одита на групата. (3) Одиторът на групата прави оценка на работата, извършена от другите одитори за целите на одита на групата, и документира естеството, времето на изпълнение и обхвата на работата, извършена от тези одитори, включително, когато е приложимо, извършения от него преглед на одиторската документация на тези одитори. За да разчита на работата им, одиторът на групата иска съгласието на тези одитори за предаване на съответната документация при провеждането на одита на консолидирания финансов отчет. (4) Одиторът на групата прави проверка на работата, извършена от другите одитори за целите на одита на групата, и документира това. Документацията, съхранявана от одитора на групата, трябва да осигурява възможност на Комисията да прави проверки на работата му. Когато одиторът на групата не е в състояние да извърши тази проверка, той извършва допълнителна работа по одита - пряко или чрез възлагане на тези задачи на подизпълнител, и информира за това Комисията. (5) Когато одиторът на групата подлежи на инспекция за гарантиране на качеството или на разследване относно задължителен финансов одит на консолидиран финансов отчет на група предприятия, одиторът на групата при поискване предоставя на Комисията съответната документация, която е съхранявана при него, за извършената работа от другите одитори за целите на одита на групата, както и всички други работни документи. (6) Комисията може да поиска от съответните компетентни органи на държавите - членки на Европейския съюз, допълнителна документация за работата, извършена от другите одитори за целите на одита на групата. (7) Когато предприятие майка или дъщерно предприятие от група предприятия е одитирано от одитор или от одиторско дружество от трета държава, Комисията може да поиска допълнителна документация за работата, извършена от другите одитори за целите на одита на групата, от съответните компетентни органи на тази трета държава чрез действащите договорености, посочени в чл. 104 . (8) Когато предприятие майка или дъщерно предприятие от група е одитирано от одитор или от одиторско дружество от трета държава, с която не са сключени договорености, отговарящи на изискванията на чл. 104 , одиторът на групата отговаря и за гарантиране на надлежното предоставяне на допълнителна документация за работата, извършена от одиторите от тази трета държава, включително за работните документи, свързани с одита на групата. За гарантиране на предоставянето одиторът на групата съхранява копие от тази документация или се договаря с одиторите от третата държава, при поискване, да получи разрешен и неограничен достъп до документацията, или предприема други подходящи действия. Когато работните документи по одита не може да бъдат предоставени от одитора от третата държава, одиторът на групата удостоверява чрез документацията при него, че е предприел необходимите действия за получаване на достъп до тези документи, като в случай на причина, различна от причина, свързана със законодателството на третата държава, в документацията се включва доказателство за съществуването и. (9) Когато регистриран одитор извършва задължителен финансов одит в предприятие, което е част от група, в рамките на която предприятието майка е установено в трета държава, посочените в този закон правила за професионална тайна не възпрепятстват регистрирания одитор да предаде съответните документи за извършената работа на одитора на групата, който се намира в третата страна, ако тези документи са необходими за извършването на одит на консолидиран финансов отчет на предприятието майка. (10) Регистриран одитор, извършващ задължителен финансов одит в предприятие, което е емитирало ценни книжа в трета държава или е част от група, която изготвя консолидирани финансови отчети в трета държава, може да предава държаните от него работни или други документи, свързани с одита на това предприятие, на компетентните органи на съответните трети държави само при условията, определени в чл. 105 . (11) (Изм. - ДВ, бр. 17 от 2019 г.) Предаването на информация на одитор на група, намиращ се в трета държава, се извършва при спазване на изискванията за защита на личните данни. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и при извършването на задължителен ангажимент за сигурност по устойчивостта на консолидиран отчет за устойчивостта. Ограничения при заемане на длъжност след приключване на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 58. (1) Регистриран одитор, който извършва задължителен финансов одит, не може да бъде избиран или назначаван в одитирано предприятие преди изтичането на една година, а при задължителен финансов одит в предприятие от обществен интерес - на две години от датата на приключване на одита, на следните длъжности: 1. ръководна длъжност; 2. член на одитен комитет или на орган, изпълняващ функции на одитен комитет; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол. (2) (Изм. - ДВ, бр. 79 от 2024 г.) Ограничението по ал. 1 се прилага за всички регистрирани одитори - физически лица, за отговорните одитори от одиторско дружество, както и за всички служители, съдружници или други физически лица, участвали при извършването на съответния задължителен финансов одит. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта, който извършва задължителен ангажимент за сигурност по устойчивостта. Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ И ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА НА ОТЧЕТИ ЗА УСТОЙЧИВОСТТА НА ПРЕДПРИЯТИЯТА ОТ ОБЩЕСТВЕН ИНТЕРЕС (ЗАГЛ. ДОП. - ДВ, БР. 79 ОТ 2024 Г.) Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ НА ПРЕДПРИЯТИЯТА ОТ ОБЩЕСТВЕН ИНТЕРЕС Одиторски доклад Чл. 59. (Изм. - ДВ, бр. 79 от 2024 г.) Регистриран одитор, който извършва задължителен финансов одит на годишен финансов отчет, съответно регистриран одитор по устойчивостта, който извършва задължителен ангажимент за сигурност по устойчивостта на годишен отчет за устойчивостта, на предприятие от обществен интерес, представя резултатите от одита, съответно от ангажимента за сигурност по устойчивостта, в одиторски доклад, който се изготвя в съответствие с разпоредбите на чл. 51 и 51а , както и на чл. 10 от Регламент (ЕС) № 537/2014 . Допълнителен доклад до одитния комитет Чл. 60. (1) Регистриран одитор, който извършва задължителен финансов одит на финансов отчет на предприятие от обществен интерес, изготвя и представя на одитния комитет допълнителен доклад към доклада по чл. 59 . (2) При задължителен финансов одит на консолидиран финансов отчет одиторът на групата изготвя и представя на одитния комитет на предприятието майка допълнителен доклад към доклада по чл. 59 . (3) (Изм. - ДВ, бр. 79 от 2024 г.) Допълнителните доклади по ал. 1 и 2 се изготвят в съответствие с изискванията на приложимите професионални стандарти и разпоредбите на чл. 11 от Регламент (ЕС) № 537/2014 . (4) При поискване от компетентен орган, осъществяващ надзор над предприятието от обществен интерес, регистрираният одитор представя незабавно съответния допълнителен доклад по ал. 1 и 2. (5) (Нова - ДВ, бр. 79 от 2024 г.) Когато в предприятието от обществен интерес не е създаден одитен комитет, регистрираният одитор представя допълнителните доклади по ал. 1 и 2 на надзорния съвет или съвета на директорите на съответното предприятие. Доклад до компетентен орган, осъществяващ надзор Чл. 61. (1) (Изм. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет на предприятие от обществен интерес, е длъжен до 15 октомври на съответната година да уведоми писмено компетентния орган, осъществяващ надзор над това предприятие, за всяка информация за това предприятие, която е установил при извършване на задължителния финансов одит и която е предизвикала или може да предизвика една от следните последици: 1. съществено нарушение на нормативните разпоредби, които определят условията за лицензиране или които уреждат по-конкретно осъществяването на дейности на предприятието от обществен интерес; 2. съществена заплаха или съществено съмнение относно продължаването на дейността на предприятието от обществен интерес; 3. отказ от одиторско мнение, отрицателно или квалифицирано одиторско мнение по чл. 51, ал. 3, т. 5 . (2) (Изм. - ДВ, бр. 79 от 2024 г.) Регистрираният одитор е длъжен да съобщава и всяка посочена в ал. 1 информация, която е установил при извършването на задължителен одит на предприятие, което има тесни връзки с предприятието от обществен интерес, чийто задължителен финансов одит той също извършва. Информацията по тази алинея се отнася за предприятието, което има тесни връзки с предприятието от обществен интерес. Доклад за прозрачност Чл. 62. (1) Регистриран одитор, който извършва задължителен финансов одит на финансов отчет на предприятие от обществен интерес, ежегодно публикува на своята интернет страница доклад за прозрачност, който включва най-малко: 1. описание на правно-организационната форма, както и на дяловете и съдружниците, когато регистрираният одитор е одиторско дружество; 2. когато одиторското дружество е член на одиторска мрежа: а) описание на одиторската мрежа, юридически и структурни договорености в нея; б) името/наименованието на всеки регистриран одитор, който упражнява дейност като физическо лице или като одиторско дружество; в) държавите, в които всеки регистриран одитор, който упражнява дейност като физическо лице или като одиторско дружество, е квалифициран като регистриран одитор или в която се намира неговото седалище и основно място на осъществяване на дейността му; г) (изм. - ДВ, бр. 18 от 2020 г., в сила от 28.02.2020 г.) нетните приходи от продажби на регистрираните одитори, членуващи в мрежата, от задължителен финансов одит на годишни финансови отчети - индивидуални и консолидирани; 3. описание на управленската структура на одиторското дружество; 4. (изм. - ДВ, бр. 79 от 2024 г.) описание на системата за управление на качеството и декларация от регистрирания одитор - физическо лице, съответно от лицата, управляващи одиторското дружество, за ефективността на нейното функциониране; 5. (изм. - ДВ, бр. 18 от 2020 г., в сила от 28.02.2020 г.) дата на решението на Комисията, с което са приети резултатите от последната инспекция за гарантиране на качеството съгласно чл. 85 , както и дадената от Комисията оценка на качеството на професионалната дейност на регистрирания одитор; ако през последните три години дейността на регистрирания одитор не е инспектирана от Комисията, това обстоятелство се оповестява в доклада; 6. (изм. и доп. - ДВ, бр. 79 от 2024 г.) списък на предприятията от обществен интерес, когато през предходната година регистрираният одитор е изпълнил ангажименти за задължителен финансов одит на техен финансов отчет и/или задължителен ангажимент за сигурност по устойчивостта на техен отчет за устойчивостта; 7. описание на практиките на регистрирания одитор, свързани с независимостта; в доклада трябва да се потвърди, че през последната година е бил извършен вътрешен преглед за спазване на изискванията относно независимостта; 8. описание на политиката, която регистрираният одитор прилага по отношение на обучението във връзка с продължаващото професионално развитие по чл. 30 ; 9. информация относно базата, въз основа на която се формира възнаграждението на съдружниците - за одиторско дружество; 10. описание на политиката на регистрирания одитор за ротация на отговорните одитори и служителите в съответствие с чл. 65 ; 11. (изм. - ДВ, бр. 18 от 2020 г., в сила от 28.02.2020 г.) информация относно нетните приходи от продажби на регистрирания одитор, разпределена по следните категории: а) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на годишни отчети за устойчивостта - индивидуални и консолидирани, на предприятия от обществен интерес и предприятия, част от група, чието предприятие майка е предприятие от обществен интерес; б) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на отчети за устойчивостта - индивидуални и консолидирани, на други предприятия; в) приходи от разрешени услуги, различни от одита, предоставени на одитираните предприятия; г) приходи от услуги, различни от одита, предоставени на други клиенти; 12. (нова - ДВ, бр. 18 от 2020 г., в сила от 28.02.2020 г.) когато регистрираният одитор принадлежи към одиторска мрежа - информация относно нетните приходи от продажби на всички членове на мрежата, осъществявали дейност на територията на страната през годината, разпределена по следните категории: а) приходи от услуги, предоставени на одитирани от регистрирания одитор предприятия от обществен интерес и предприятия, част от група, чието предприятие майка е предприятие от обществен интерес; б) приходи от услуги, предоставени на други одитирани от регистрирания одитор предприятия. (2) Докладът за прозрачност се подписва от регистрирания одитор - физическо лице, съответно от лицата, управляващи одиторското дружество. (3) Докладът за прозрачност се публикува ежегодно до 30 април и е достъпен на интернет страницата на регистрирания одитор в срок най-малко 5 години от датата на публикуването му. Информация, предоставяна на Комисията Чл. 63. (1) (Доп. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет и/или задължителен ангажимент за сигурност по устойчивостта на отчет за устойчивостта на предприятие от обществен интерес, предоставя ежегодно на Комисията следната информация: 1. (изм. - ДВ, бр. 79 от 2024 г.) списък на одитираните от него предприятия от обществен интерес, както и когато е приложимо - списък на предприятията от обществен интерес, за които е изпълнил ангажименти за сигурност по устойчивостта, с информация за получените от тях приходи; информацията за приходите се разделя на: а) (доп. - ДВ, бр. 79 от 2024 г.) приходи от задължителен одит и от задължителни ангажименти за сигурност по устойчивостта; б) (изм. - ДВ, бр. 79 от 2024 г.) приходи от услуги, различни от одита и от ангажименти за сигурност по устойчивостта, и различни от посочените в чл. 5, параграф 1 от Регламент (ЕС) № 537/2014 , които се изискват от законодателството на Европейския съюз или от националното законодателство; в) приходи от услуги, различни от одита и различни от посочените в чл. 5, параграф 1 от Регламент (ЕС) № 537/2014 , които не се изискват от законодателството на Европейския съюз или от националното законодателство; 2. списък на всички услуги, предоставени на одитираните предприятия от членовете на одиторската мрежа, когато регистрираният одитор е член на одиторска мрежа; 3. (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) допълнителна информация във връзка с функцията на Комисията за наблюдение на развитието на пазара на предоставяне на услуги по задължителен финансов одит и по задължителни ангажименти за сигурност по устойчивостта, в предприятията от обществен интерес. (2) Условията и редът за предоставяне на информацията по ал. 1 се определят с приети от Комисията правила. Забранени услуги Чл. 64. (1) За регистриран одитор, който извършва задължителен финансов одит на финансов отчет на предприятие от обществен интерес, се прилагат разпоредбите на чл. 5, параграфи 1, 4 и 5 от Регламент (ЕС) № 537/2014 . Регистрираният одитор може да предоставя услугите, посочени в чл. 5, параграф 1, ал. 2, буква \"а\", подточка \"vii\" , при условие че: 1. услугите не оказват влияние или оказват несъществено влияние, поотделно или общо, върху одитираните финансови отчети; 2. оценката за влиянието върху одитираните финансови отчети е документирана и обяснена изчерпателно в допълнителния доклад за одитния комитет; 3. регистрираният одитор спазва изискванията за независимост. (2) Алинея 1 се прилага и за лицата по чл. 54, ал. 1 и 2 , както и за съпруг или роднина по права или по съребрена линия до втора степен включително, или за лица, свързани с регистрирания одитор. (3) Регистрираният одитор и лицата по ал. 2 може да предоставят разрешените по ал. 1 услуги извън задължителния финансов одит след одобрението на одитния комитет, за което регистрираният одитор уведомява писмено Комисията в 7-дневен срок от датата на получаване на одобрението. (4) (Нова - ДВ, бр. 18 от 2020 г., в сила от 28.02.2020 г.) За целите на ал. 3 одитният комитет може да одобрява списък с услуги извън задължителния финансов одит при спазване изискванията на чл. 5 от Регламент (ЕС) № 537/2014 . В този случай регистрираният одитор уведомява предварително писмено Комисията и одитния комитет за всяка услуга от този списък, която той и ако е приложимо, всеки от членовете на одиторската мрежа ще предоставят на одитираното предприятие, на предприятието майка или на дъщерните му предприятия. (5) (Нова - ДВ, бр. 79 от 2024 г.) Когато член на одиторска мрежа, към която принадлежи регистриран одитор, който извършва задължителен финансов одит на финансов отчет на предприятие от обществен интерес, предоставя посочените в ал. 1 забранени услуги извън одита на предприятие, което има седалище в трета държава и е контролирано от одитираното предприятие от обществен интерес, регистрираният одитор преценява дали са налице заплахи за независимостта му поради предоставянето на тези услуги от члена на мрежата. Ако независимостта му е повлияна, регистрираният одитор прилага предпазни мерки за смекчаване на заплахите. Регистрираният одитор може да продължи да извършва задължителния финансов одит само ако обоснове в съответствие с ал. 1, че предоставянето на такива услуги не засяга професионалната му преценка и формирането на неговото одиторско мнение. (6) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта, с изключение на забраната за предоставяне на услуги извън задължителен ангажимент за сигурност по устойчивостта по чл. 5, параграф 1, ал. 2, букви \"а\" и \"г\" от Регламент (ЕС) № 537/2014 . Когато ангажимент за задължителен финансов одит и задължителен ангажимент за сигурност по устойчивостта към едно предприятие се изпълняват от един регистриран одитор, се прилагат разпоредбите на ал. 1 и 2. Назначаване и ротация на регистрираните одитори Чл. 65. (1) Назначаването на регистриран одитор за извършването на задължителен финансов одит на финансов отчет на предприятие от обществен интерес се извършва и съгласно изискванията на този закон и на чл. 16 от Регламент (ЕС) № 537/2014 . (2) Минималната продължителност на договор за задължителен финансов одит на финансов отчет на предприятие от обществен интерес не може да бъде по-малка от една година. (3) (Изм. - ДВ, бр. 79 от 2024 г.) Одиторско дружество, което е извършвало задължителен финансов одит на финансов отчет на предприятие от обществен интерес, се оттегля, след като е изпълнявало одиторски ангажименти по задължителен финансов одит за период от 10 сумарно считани години. Това одиторско дружество не може да изпълнява одиторски ангажименти към това предприятие за период от 5 последователни години от датата на оттеглянето си. (4) (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Регистриран одитор - физическо лице, или отговорен одитор, който е извършвал задължителен финансов одит на финансов отчет от името на одиторско дружество в предприятие от обществен интерес, се заменя, след като е изпълнявал одиторски ангажименти по задължителен финансов одит за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на 5 последователни години от датата на оттеглянето си. (5) (Нова - ДВ, бр. 79 от 2024 г.) Регистриран одитор, който е извършвал преглед за контрол на качеството по чл. 68 при задължителен финансов одит на финансов отчет на предприятие от обществен интерес, се заменя, след като е изпълнявал тази дейност за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на три последователни години от датата на оттеглянето си. (6) (Нова - ДВ, бр. 79 от 2024 г.) Регистриран одитор, определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, който е изпълнявал дейност, различна от посочените в ал. 4 и 5, се заменя, след като е изпълнявал тази дейност за период от 7 сумарно считани години. Този регистриран одитор се оттегля от одиторски ангажименти към това предприятие в продължение на 2 последователни години от датата на оттеглянето си. (7) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, той се заменя и не може да изпълнява одиторски ангажименти към това предприятие в продължение на 5 (пет) последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (8) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на лице, извършващо преглед за контрол на качеството по чл. 68 , при задължителен финансов одит на финансов отчет на предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (9) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на лице, извършващо преглед за контрол на качеството по чл. 68 , за 4 или повече сумарно считани години, се заменя и не може да изпълнява одиторски ангажименти към това предприятие в продължение на три последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (10) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор, на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор и на лице, извършващо преглед за контрол на качеството по чл. 68 , за 4 или повече сумарно считани години, от които три или повече години в качеството си на отговорен одитор, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (11) (Нова - ДВ, бр. 79 от 2024 г.) През периода на оттегляне регистрираният одитор не може: 1. да бъде член на екипа по ангажимента за задължителен финансов одит на финансов отчет на това предприятие или да осъществява контрол върху качеството по чл. 68 ; 2. да консултира екипа по ангажимента за одит на това предприятие или предприятието по методологически, технически и/или специфични за отрасъла въпроси, сделки и събития, оказващи влияние върху ангажимента за одит, с изключение на обсъждания с екипа по ангажимента, ограничени до извършената работа или заключенията, до които е достигнато през последната година от периода на участие на този регистриран одитор, когато това продължава да има отношение към одита; 3. да носи отговорност за ръководството или координацията на професионалните услуги, предоставяни от одиторското дружество или от дружества от неговата мрежа на одитираното предприятие, или за надзора върху взаимоотношенията на одиторското дружество или на дружества от неговата мрежа с одитираното предприятие, или 4. да изпълнява по отношение на одитираното предприятие други функции или да осъществява друга дейност, различна от посочените по-горе, включително предоставяне на услуги, които не са ангажименти за сигурност и биха довели до това, регистрираният одитор: а) да е в значително или често взаимодействие с ръководство или лицата, натоварени с общо управление на одитираното предприятие, или б) да упражнява пряко влияние върху резултата от ангажимента за одит. (12) (Предишна ал. 5, изм. и доп. - ДВ, бр. 79 от 2024 г.) Продължителността по ал. 3 и 10 започва от годината, когато е поет първият одиторски ангажимент за задължителен финансов одит през съответния период. При изчисляване на периодите броенето на годините започва отново, след като регистрираният одитор е преустановил без прекъсване участие в извършването на ангажименти за задължителен финансов одит на същото предприятие в продължение на съответния срок за оттегляне. (13) (Нова - ДВ, бр. 79 от 2024 г.) При изчисляване на периодите по ал. 3 - 10, когато регистрираният одитор е осъществявал дейност в качеството си на отговорен одитор и/или на определен от одиторско дружество за ръководещ и основно отговорен за извършването на задължителен финансов одит на финансов отчет на предприятие от обществен интерес, броенето на годините включва времето, през което регистрираният одитор е осъществявал дейност в това си качество при извършването на ангажимент за задължителен финансов одит на финансов отчет на това предприятие в други одиторски дружества или индивидуално. (14) (Предишна ал. 6, изм. - ДВ, бр. 79 от 2024 г.) Разпоредбите на ал. 3 се прилагат и за търговските дружества по чл. 8, ал. 1, т. 1, буква \"б\" . (15) (Нова - ДВ, бр. 18 от 2020 г., в сила от 28.02.2020 г., предишна ал. 7 - ДВ, бр. 79 от 2024 г.) В случаите на законово изискване за съвместен задължителен финансов одит на финансови отчети на предприятия от обществен интерес се допуска удължаване на срока за оттегляне по ал. 3 с не повече от 5 години. Удължаването се допуска, ако има препоръка на одитния комитет, която е предложена на общото събрание на съдружниците/акционерите и е приета от него. (16) (Нова - ДВ, бр. 79 от 2024 г.) Разпоредбите на ал. 1 - 15 се прилагат съответно и за регистрираните одитори по устойчивостта, извършващи задължителен ангажимент за сигурност по устойчивостта. Одиторско възнаграждение Чл. 66. (1) Когато в продължение на три или повече последователни финансови години регистриран одитор предоставя на одитирано от него предприятие от обществен интерес, на неговото предприятие майка или на дъщерните му предприятия услуги извън одита, различни от посочените в чл. 5, параграф 1 от Регламент (ЕС) № 537/2014 , общата сума на възнагражденията за тези услуги не може да надхвърля 70 на сто от средната сума на възнагражденията за последните три последователни финансови години за задължителен финансов одит на одитираното предприятие и когато е приложимо, на неговото предприятие майка, дъщерните му предприятия и консолидираните финансови отчети на тази група от предприятия. Ограничението не се прилага за услуги извън одита, които са различни от посочените в чл. 5, параграф 1 от Регламент (ЕС) № 537/2014 и които се изискват по закон. (2) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Когато общата сума на възнагражденията от предприятие от обществен интерес за всяка от последните две последователни финансови години надхвърля или вероятно ще надхвърли 15 на сто от общата сума на възнагражденията на регистрирания одитор или когато е приложимо, на одитора на групата, извършващ задължителния одит и/или задължителен ангажимент за сигурност по устойчивостта, за всяка от тези финансови години съответният одитор съобщава за това на одитния комитет и обсъжда с него заплахите за своята независимост и предприетите предпазни мерки за намаляване на тези заплахи. В този случай одитният комитет преценява дали одиторският ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (3) (Изм. и доп. - ДВ, бр. 79 от 2024 г.) Когато платените от предприятието от обществен интерес възнаграждения продължават да надхвърлят 15 на сто от общия приход на регистрирания одитор или когато е приложимо, на одитора на групата, извършващ задължителния одит, одитният комитет решава въз основа на обективни критерии дали съответният одитор може да продължи да извършва задължителен финансов одит или задължителен ангажимент за сигурност по устойчивостта през допълнителен период след настъпване на тези обстоятелства, който не може да бъде по-дълъг от три години. В тези случаи съответният одиторски ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (4) (Нова - ДВ, бр. 79 от 2024 г.) Когато финансовият одит или ангажиментът за сигурност по устойчивостта се изпълнява съвместно от двама регистрирани одитори, другият регистриран одитор отговаря на изискванията за преглед за контрол на качеството по ал. 3, ако: 1. обстоятелствата по ал. 3 се отнасят само за един от регистрираните одитори; 2. всеки от регистрираните одитори изпълнява одиторски процедури, достатъчни, за да поеме пълна отговорност за изразеното одиторско мнение. Подготовка за задължителен одит и за задължителен ангажимент за сигурност по устойчивостта и оценка на заплахите за независимостта (Загл. доп. - ДВ, бр. 79 от 2024 г.) Чл. 67. (Изм. - ДВ, бр. 79 от 2024 г.) Преди поемане или продължаване на ангажимент за задължителен финансов одит или за задължителен ангажимент за сигурност по устойчивостта на предприятие от обществен интерес регистрираният одитор, освен посоченото в чл. 54 , извършва допълнителни действия за оценка на заплахите за независимостта съгласно разпоредбите на чл. 6 от Регламент (ЕС) № 537/2014 . Преглед за контрол на качеството на ангажимента Чл. 68. (1) Преди издаване на докладите по чл. 59 и 60 се извършва преглед за контрол на качеството на ангажимента за задължителен финансов одит, за да се прецени дали регистрираният одитор основателно е достигнал до мнението и заключенията, изразени в проектите на тези доклади. (2) Прегледът за контрол на качеството на ангажимента за задължителен финансов одит се извършва съгласно разпоредбите на чл. 8 от Регламент (ЕС) № 537/2014 . (3) (Нова - ДВ, бр. 79 от 2024 г.) Когато се изразява разумна степен на сигурност при задължителен ангажимент за сигурност по устойчивостта в предприятие от обществен интерес, се прилагат съответно и разпоредбите на ал. 1 и 2. Нередности Чл. 69. (1) Когато регистриран одитор, който извършва задължителен финансов одит на финансов отчет на предприятие от обществен интерес, има съмнения или разумни основания да предположи, че може да се допуснат или са допуснати нередности, включително измами по отношение финансовите отчети на одитираното предприятие, той уведомява одитираното предприятие и му препоръчва да разследва случая и да предприеме подходящи мерки, за да отстрани тези нередности и да предотврати повторението им в бъдеще. (2) Ако одитираното предприятие не разследва случая или не предприеме подходящи мерки, регистрираният одитор е длъжен да докладва своевременно на компетентния орган, осъществяващ надзор над това предприятие. (3) Добросъвестното оповестяване пред органите на одитираното предприятие от регистрирания одитор на всяка от посочените в ал. 1 нередности не представлява нарушение на договорно или правно ограничение относно разкриването на информация. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и когато регистриран одитор по устойчивостта извършва задължителен ангажимент за сигурност по устойчивостта. Част трета. ПУБЛИЧЕН НАДЗОР Глава осма. КОМИСИЯ ЗА ПУБЛИЧЕН НАДЗОР НАД РЕГИСТРИРАНИТЕ ОДИТОРИ Статут на Комисията Чл. 70. (1) Комисията е специализиран държавен орган за регулиране и надзор върху дейността на лицата по чл. 12, ал. 2 . (2) Комисията е юридическо лице на бюджетна издръжка със седалище София. Председателят на Комисията е първостепенен разпоредител с бюджет. (3) При осъществяване на дейността си по този закон и по Регламент (ЕС) № 537/2014 Комисията е независима и не може да приема указания от други органи, институции и лица. (4) Комисията се отчита за дейността си пред Народното събрание. Отговорност и функции на Комисията Чл. 71. (1) Комисията носи крайната отговорност за надзора върху: 1. придобиването на право да се упражнява дейност като регистриран одитор, регистрирането на одиторите, включително на одиторите от други държави - членки на Европейския съюз, и от трети държави и временното лишаване от право да се упражнява дейност като регистриран одитор; 2. (изм. - ДВ, бр. 79 от 2024 г.) приемането на стандарти за професионална етика, за управление на качеството в дейността на регистрираните одитори, за извършването на задължителен финансов одит, задължителни ангажименти за сигурност по устойчивостта и свързаните с одита услуги; 3. продължаващото професионално развитие на регистрираните одитори; 4. системата за гарантиране на качеството на професионалната дейност на регистрираните одитори; 5. прилагането на принудителни административни мерки и налагането на административни наказания. (2) Комисията осъществява надзор чрез: 1. (изм. - ДВ, бр. 18 от 2020 г., в сила от 28.02.2020 г.) извършване на инспекции за гарантиране качеството на професионалната дейност на регистрираните одитори; 2. (изм. - ДВ, бр. 18 от 2020 г., в сила от 28.02.2020 г.) извършване на разследвания по жалби и сигнали, както и по своя преценка, за нарушения на Регламент (ЕС) № 537/2014 и на този закон; 3. прилагане на принудителни административни и други мерки по чл. 89, ал. 2 , наричани по нататък \"надзорни мерки\"; 4. даване ход на производства за търсене на административнонаказателна отговорност; 5. (изм. - ДВ, бр. 18 от 2020 г., в сила от 28.02.2020 г.) извършване на проверки за спазване на нормативните изисквания при упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 . (3) Комисията: 1. приема правилник за дейността си, който се обнародва в \"Държавен вестник\"; 2. (изм. - ДВ, бр. 18 от 2020 г., в сила от 28.02.2020 г.) приема правила за извършване на инспекции за гарантиране качеството на професионалната дейност на регистрираните одитори; 3. приема правилата по чл. 31, ал. 1, т. 12 и по чл. 63 ; 4. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) приема правила и методически указания за условията и реда за упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 , както и за отчитане професионалната дейност на регистрираните одитори по реда на чл. 31, ал. 1, т. 7 ; 5. (изм. - ДВ, бр. 18 от 2020 г., в сила от 28.02.2020 г.) приема други правила и насоки по прилагането на публичния надзор; 6. (нова - ДВ, бр. 18 от 2020 г., в сила от 28.02.2020 г.) приема наредби, когато това е предвидено в този закон, и издава инструкции и указания по прилагане на публичния надзор съгласно чл. 12, ал. 2 и 3 ; 7. (нова - ДВ, бр. 18 от 2020 г., в сила от 28.02.2020 г.) приема правила за извършване на разследвания за нарушения на Регламент (ЕС) № 537/2014 и на този закон, като правилата включват най-малко следното: а) процедури за приемането на жалби и сигнали за нарушения и за предприемане на действия по тях; б) защита на личните данни на лицата, които предоставят информация за предполагаеми или действителни нарушения, както и на лицата, за които се предполага, че извършват или е възможно да са извършили нарушение; в) процедури, гарантиращи правото на защита на предполагаемия нарушител, правото му да бъде изслушан преди приемането на решение, което се отнася до него, и правото на ефективни правни средства за защита пред съд срещу всяко решение или мярка, отнасящи се до него. (4) (Доп. - ДВ, бр. 18 от 2020 г., в сила от 28.02.2020 г.) Комисията е компетентен орган по прилагането на Регламент (ЕС) № 537/2014 , както и на този закон по отношение на публичния надзор съгласно чл. 12, ал. 2 и 3 . Състав на Комисията и изисквания към председателя и членовете Чл. 72. (1) (Доп. - ДВ, бр. 79 от 2024 г.) Комисията е колегиален орган и се състои от председател и от 4 членове. При отсъствие на председателя функциите му се изпълняват от член на Комисията, определен от председателя за всеки конкретен случай. При обективна невъзможност на председателя да изпълнява своите функции повече от един месец и не е определен член, който да изпълнява функциите на председател съгласно изречение второ, членовете на комисията избират член, който да изпълнява функциите на председател до завръщане на титуляря. (2) Председател и членове на Комисията могат да бъдат само български граждани, които отговарят на следните изисквания: 1. да имат завършено висше юридическо или икономическо образование с придобита образователно-квалификационна степен \"магистър\"; 2. (доп. - ДВ, бр. 79 от 2024 г.) да притежават познания в областите, свързани с финансовия одит и/или изразяването на сигурност по устойчивостта, и да имат най-малко 5 години професионален опит в тези области; 3. да не са осъждани за умишлени престъпления от общ характер; 4. да отговарят на изискванията за независимост по чл. 21 от Регламент (ЕС) № 537/2014 . Избор на председател и на членове на Комисията Чл. 73. (1) Председателят на Комисията се избира от Народното събрание след проведена публична процедура. (2) В едномесечен срок след избора на председател на Комисията той провежда консултации за предлагане на кандидати за членове на Комисията при спазване на следния принцип: 1. едно лице се предлага от министъра на финансите; 2. едно лице се предлага от управителя на Българската народна банка; 3. едно лице се предлага от председателя на Комисията за финансов надзор; 4. едно лице се предлага от управителния съвет на ИДЕС след избор от общото събрание. (3) Членовете на Комисията се избират от Народното събрание по предложение на председателя и. Мандат и прекратяване на правомощията Чл. 74. (1) Мандатът на председателя и на членовете на Комисията е 4 години. Председателят и членовете на Комисията не могат да бъдат избирани за повече от два последователни мандата. (2) Правомощията на председателя и на член на Комисията се прекратяват от Народното събрание преди изтичане на мандата им: 1. по тяхно искане; 2. при невъзможност да изпълняват задълженията си повече от 6 месеца; 3. ако престанат да отговарят на изискванията на чл. 72, ал. 2, т. 3 и 4 ; 4. при неучастие без основателни причини в три или повече заседания на Комисията за период от една година; 5. при влизане в сила на акт, с който е установен конфликт на интереси по Закона за предотвратяване и установяване на конфликт на интереси ; 6. при смърт. (3) При предсрочно прекратяване на мандата на председателя или на член на Комисията на негово място за остатъка от мандата се избира друго лице по реда на чл. 73 . (4) След изтичане на мандата, за който са избрани, председателят и членовете на Комисията продължават да упражняват правомощията си до избирането на нов председател и членове. (5) Членовете на Комисията, с изключение на председателя и, не са в трудово или служебно правоотношение с Комисията. Възнаграждения на председателя и на членовете на Комисията Чл. 75. (1) Председателят на Комисията получава основно месечно възнаграждение в размер 90 на сто от възнаграждението на председателя на Народното събрание. (2) Членовете на Комисията, с изключение на председателя, получават възнаграждение за участието си във всяко заседание, инспекция за гарантиране на качеството и международна проява на Комисията в размер, определен с правилника по чл. 71, ал. 3, т. 1 . Полученото месечно възнаграждение не може да превишава 50 на сто от основното месечно възнаграждение на председателя. Правомощия на председателя на Комисията Чл. 76. (1) Председателят на Комисията ръководи дейността и и я представлява. (2) Председателят на Комисията назначава и освобождава служителите от администрацията. Правомощия на Комисията Чл. 77. (1) (Изм. - ДВ, бр. 79 от 2024 г.) За целите на публичния надзор съгласно чл. 12 Комисията: 1. упражнява надзорните правомощия по чл. 71, ал. 2, т. 1 - 3 , като може да бъде подпомагана от съответните органи на ИДЕС; 2. (изм. - ДВ, бр. 18 от 2020 г., в сила от 28.02.2020 г.) упражнява надзор за законосъобразното и ефективно изпълнение на функциите по чл. 36, ал. 1, т. 1 - 3 и 5 , за изпълнението на правилата и методическите указания по чл. 71, ал. 3, т. 2 и 4 , както и за спазване на изискванията за независимост и липса на конфликт на интереси по чл. 54 ; 3. връща за допълнителна или повторна проверка случаите, в които качеството на извършените инспекции за гарантиране на качеството на професионалната дейност на регистриран одитор е незадоволително; 4. (отм. - ДВ, бр. 79 от 2024 г.) 5. (изм. - ДВ, бр. 105 от 2020 г., в сила от 01.01.2021 г., доп. - ДВ, бр. 79 от 2024 г.) извършва разследвания по своя преценка или при получени сигнали и предложения за предполагаеми нарушения при извършването на задължителен финансов одит, извършването на ангажименти за изразяването на сигурност по устойчивостта и/или предоставянето на свързани с одита услуги; в тези случаи Комисията може да бъде подпомагана от съответните органи на ИДЕС; при получаването на сигнали и жалби, свързани с надзорната дейност по чл. 12 , Комисията може да възложи на ИДЕС извършването на проверки по тях; 6. (изм. - ДВ, бр. 18 от 2020 г., в сила от 28.02.2020 г.) извършва постоянно наблюдение на развитието на пазара на предоставяне на услуги във връзка със задължителния одит на финансови отчети на предприятията от обществен интерес, като по-специално оценява: а) рисковете, произтичащи от наличието на пропуски, свързани с качеството на дейността на регистрираните одитори, включително систематични пропуски в рамките на одиторска мрежа, които могат да доведат до преустановяване на дейността на всяко одиторско дружество, затрудненията в предоставянето на услуги по задължителен одит в конкретен сектор или за различни сектори, концентрирането на риск от одиторски пропуски и въздействието върху цялостната стабилност на финансовия сектор; б) нивата на концентрация на пазара, включително в конкретни сектори; в) резултатите от дейността на одитните комитети; г) необходимост от приемане на мерки за смекчаване на рисковете, посочени в буква \"а\"; 7. уведомява органите на прокуратурата при установяване на данни за извършени престъпления; 8. осъществява сътрудничеството със съответните органи на Европейския съюз, с компетентните органи на другите държави - членки на Европейския съюз, или на трети държави, отговарящи за задължителния финансов одит; 9. може да изисква от регистрираните одитори, ИДЕС, одитираните предприятия, одитните комитети и други свързани с тях лица предоставянето в определени от нея срокове на заверени копия на документи, справки и друга информация; 10. (нова - ДВ, бр. 18 от 2020 г., в сила от 28.02.2020 г.) може да уведомява одитните комитети на предприятия от обществен интерес за резултати от извършени инспекции или разследвания, свързани с ангажименти за задължителен финансов одит към тези предприятия; 11. (предишна т. 10 - ДВ, бр. 18 от 2020 г., в сила от 28.02.2020 г.) упражнява други правомощия, свързани с отговорностите и функциите по чл. 71 . (2) (Изм. - ДВ, бр. 18 от 2020 г., в сила от 28.02.2020 г.) В срок до 31 юли на текущата година Комисията внася в Народното събрание отчет за дейността си за предходната календарна година. Отчетът съдържа информация и за: 1. (изм. - ДВ, бр. 79 от 2024 г.) дейността на Комисията по отношение на публичния надзор по чл. 12 ; 2. общите резултати на системата за гарантиране на качеството; 3. обобщена информация за констатациите и заключенията от инспекциите и разследванията. Администрация на Комисията Чл. 78. (1) При осъществяване на дейността си Комисията се подпомага от администрация, чиято структура и организация на работа се определят с правилника по чл. 71, ал. 3, т. 1 . (2) Дейността на администрацията се осъществява от държавни служители и от лица, работещи по трудово правоотношение. За работещите по трудово правоотношение се прилага чл. 107а от Кодекса на труда . (3) За администрацията на Комисията се прилага Законът за администрацията , доколкото не противоречи на този закон. (4) Инспекциите и разследванията се извършват от инспектори, оправомощени от председателя на Комисията. (5) При извършване на инспекциите и разследванията се прилагат и изискванията на Регламент (ЕС) № 537/2014 . Заседания и решения на Комисията Чл. 79. (1) Заседанията на Комисията са редовни, когато присъстват председателят и най-малко двама от членовете и. Председателят може да оправомощи член на Комисията да председателства заседание в случай на негово отсъствие. (2) Комисията приема решения с явно гласуване и с мнозинство от три гласа. Председателят и членовете на Комисията не могат да се въздържат от гласуване. (3) (Изм. - ДВ, бр. 18 от 2020 г., в сила от 28.02.2020 г.) Решенията за временно лишаване от правото за извършване на финансов одит и за отнемане на функция или на функции по чл. 36, ал. 1, т. 1 - 3 и 5 и чл. 85, ал. 3 се приемат с мнозинство от 4 гласа. (4) (Нова - ДВ, бр. 18 от 2020 г., в сила от 28.02.2020 г.) Решенията по ал. 3 се оповестяват на интернет страницата на Комисията, както следва: 1. до влизането им в сила се оповестява информация на анонимна основа; 2. след влизането им в сила се оповестява пълното решение, както и начинът и мотивите за гласуване на всеки гласувал. Прозрачност на дейността на Комисията Чл. 80. Комисията публикува на интернет страницата си: 1. приетите решения; 2. годишен отчет за дейността по чл. 77, ал. 2 ; 3. годишен план за инспекционната дейност. Принципи в дейността на Комисията Чл. 81. При осъществяване на дейността си Комисията и нейните органи прилагат основните принципи по чл. 4 - 14 от Административнопроцесуалния кодекс . Информацията, свързана със спазване на принципа по чл. 13 от Административнопроцесуалния кодекс , се публикува на интернет страницата на Комисията. Задължение за опазване на професионална тайна Чл. 82. (1) Професионална тайна е информацията, която председателят и членовете на Комисията, както и служителите от нейната администрация създават и получават при или по повод осъществяването на дейността им. Професионалната тайна не представлява служебна тайна по смисъла на Закона за защита на класифицираната информация . (2) Не е професионална тайна информацията, която подлежи на публично огласяване съгласно този или друг закон. (3) Председателят и членовете на Комисията, както и служителите от нейната администрация са длъжни да пазят професионалната тайна, включително и след напускане на Комисията или на нейната администрация. (4) Информация, представляваща професионална тайна, може да бъде използвана от Комисията само при изпълнение на нейните функции. (5) Информация, представляваща професионална тайна, може да се разкрива само: 1. пред органите на съда и прокуратурата; 2. пред Държавна агенция \"Национална сигурност\" при условия и по ред, определени със съвместна инструкция, доколкото това е необходимо за изпълнение на функциите им; 3. пред съответните компетентни органи, осъществяващи надзор над предприятията от обществен интерес; 4. като обобщени данни по начин, който не позволява индивидуализиране на лицата, за които се отнася. (6) Информация за резултатите от инспекции, разследвания и проверки, представляваща професионална тайна, може да бъде обменяна и между Комисията и органите на ИДЕС. Условията и редът за обмен на тази информация се определят с правила, приети от Комисията. Конфликт на интереси при упражняване на надзорни правомощия Чл. 83. При упражняването на надзорните си правомощия органите на Комисията спазват и изискванията на чл. 26, параграф 5, букви \"б\", \"в\" и \"г\" от Регламент (ЕС) № 537/2014 . Отговорност на Комисията за вреди Чл. 84. Комисията и нейните служители при упражняване на надзорните си правомощия не носят отговорност за вреди, освен ако са действали умишлено. Глава девета. СИСТЕМА ЗА ГАРАНТИРАНЕ НА КАЧЕСТВОТО НА ПРОФЕСИОНАЛНАТА ДЕЙНОСТ НА РЕГИСТРИРАНИТЕ ОДИТОРИ И РАЗСЛЕДВАНИЯ Раздел I. Обхват и принципи Обхват Чл. 85. (1) Системата за гарантиране на качеството на професионалната дейност на регистрираните одитори включва извършването на инспекции за: 1. (изм. и доп. - ДВ, бр. 79 от 2024 г.) спазване изискванията на приложимите професионални стандарти при извършването на задължителен финансов одит и на задължителни ангажименти за сигурност по устойчивостта; 2. (изм. и доп. - ДВ, бр. 79 от 2024 г.) съответствие на одиторската документация при извършването на задължителен финансов одит и на задължителни ангажименти за сигурност по устойчивостта спрямо изискванията на приложимите професионални стандарти; 3. (доп. - ДВ, бр. 79 от 2024 г.) спазване на етичните норми и изискванията за независимост на регистрирания одитор при извършването на задължителен финансов одит и на задължителни ангажименти за сигурност по устойчивостта; 4. (доп. - ДВ, бр. 79 от 2024 г.) адекватност на времевите и човешките ресурси, използвани за извършване на задължителен финансов одит и на задължителни ангажименти за сигурност по устойчивостта съобразно обхвата и сложността на поетия ангажимент; 5. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) адекватност на одиторските възнаграждения от задължителен финансов одит и от задължителни ангажименти за сигурност по устойчивостта; 6. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) адекватност на системата за управление на качеството, прилагана от регистрирания одитор; 7. (изм. - ДВ, бр. 79 от 2024 г.) спазване на изискванията на Регламент (ЕС) № 573/2014 от регистрирани одитори, извършващи задължителен финансов одит и/или задължителни ангажименти за сигурност по устойчивостта в предприятия от обществен интерес; 8. изпълнение на предписанията по чл. 89, ал. 2, т. 2 . (2) Условията и редът за извършването на инспекции се определят с приети от Комисията правила. (3) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Комисията може да делегира на ИДЕС функциите по контрола за гарантиране на качеството на професионалната дейност на регистрираните одитори по задължителния финансов одит и задължителните ангажименти за сигурност по устойчивостта, към предприятия, които не са от обществен интерес. Делегирането на тези функции се извършва с решение на Комисията, прието с мнозинство от 4 гласа, и подписано двустранно споразумение. Принципи Чл. 86. (1) Системата за гарантиране на качеството се изгражда при спазване на следните принципи: 1. инспекциите се извършват от лица, които са независими от съответните инспектирани регистрирани одитори; 2. финансирането на системата за гарантиране на качеството е адекватно, достатъчно и независимо от регистрирани одитори; 3. осигурени са достатъчни ресурси за извършване на необходимите дейности; 4. (изм. - ДВ, бр. 79 от 2024 г.) лицата, които извършват инспекции, имат подходящо професионално образование и съответстващ опит в областта на финансовия одит и финансовото отчитане, както и когато е приложимо - в отчитането на устойчивостта и изразяването на сигурност по устойчивостта или в други услуги, свързани с устойчивостта, и са преминали обучение за контрол на качеството; 5. липса на конфликт на интереси между лицата, които извършват инспекции, и регистрирани одитори; 6. инспекциите са целесъобразни и пропорционални на мащаба и сложността на дейността на инспектирания регистриран одитор. (2) Принципите по ал. 1 се прилагат и при извършване на разследвания. (3) Конфликт на интереси по ал. 1, т. 5 е налице, когато лицата, които извършват инспекция или разследване: 1. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) и инспектираният или разследваният регистриран одитор през предходните три години са били съдружници в предприятие, чийто предмет на дейност е финансов одит или извършване на ангажименти за сигурност по устойчивостта; 2. (изм. - ДВ, бр. 79 от 2024 г.) са извършвали финансови одити на предприятия, чиито финансови отчети са одитирани от инспектирания или разследвания регистриран одитор, съответно същият е извършвал ангажименти за сигурност по устойчивостта, през предходните три години; 3. и инспектираният или разследваният регистриран одитор са свързани лица. (4) (Нова - ДВ, бр. 18 от 2020 г., в сила от 28.02.2020 г.) При извършването на инспекции инспекторите декларират, че не съществува конфликт на интереси между тях и инспектирания регистриран одитор. Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит на финансови отчети на предприятия от обществен интерес Инспекции и разследвания Чл. 87. (1) (Изм. - ДВ, бр. 18 от 2020 г., в сила от 28.02.2020 г.) Пълни инспекции се извършват най-малко веднъж на три години въз основа на оценка на риска. Тематични инспекции се извършват по решение на Комисията. (2) (Изм. - ДВ, бр. 18 от 2020 г., в сила от 28.02.2020 г.) Инспекциите и разследванията се извършват от екипи, в които участват инспектори от Комисията. (3) (Изм. - ДВ, бр. 79 от 2024 г.) При инспекция на одиторско дружество се проверяват одиторски ангажименти по задължителен финансов одит, съответно с ангажименти за сигурност по устойчивостта, извършени от всеки един регистриран одитор, осъществявал дейност от името на дружеството. (4) (Доп. - ДВ, бр. 79 от 2024 г.) При инспекциите и разследванията може да се проверяват и други предоставяни от регистрираните одитори услуги, свързани с одита, съответно с изразяването на сигурност по устойчивостта. (5) За извършените инспекции/разследвания се съставя доклад, който се връчва на проверяваните лица, които имат право в 14-дневен срок от връчването да представят възражения. По представените възражения инспекционният екип се произнася със становище. (6) При извършването на инспекции се спазват изискванията и на чл. 26 от Регламент (ЕС) № 537/2014 . (7) Комисията разглежда всеки доклад на заседание в разумен срок от предаването му на председателя заедно със събраните доказателства, с представените възражения и със становището на проверяващия екип по възраженията. (8) (Нова - ДВ, бр. 18 от 2020 г., в сила от 28.02.2020 г.) Комисията дава оценка на качеството на професионалната дейност на регистрирания одитор въз основа на резултатите от всяка извършена пълна инспекция. Правомощия и задължения при извършване на инспекция или разследване Чл. 88. (1) При извършване на инспекция или разследване председателят, членовете и инспекторите на Комисията имат право да изискват в определени от тях срокове от: 1. инспектирания или разследвания регистриран одитор: а) документи, заверени копия на документи, сведения, справки и друга информация, които имат значение за извършване на инспекцията или разследването; б) писмени обяснения по въпроси, свързани с инспекцията или разследването; в) (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) достъп до политиките, правилата и процедурите, регламентиращи системата за управление на качеството на регистрирания одитор, както и до пълната документация от одиторските досиета на включените за проверка ангажименти; 2. физически и юридически лица, различни от тези по т. 1 - предоставянето на заверени копия на документи, сведения и справки, свързани с инспекцията или разследването; 3. (изм. - ДВ, бр. 79 от 2024 г.) Института на дипломираните експерт-счетоводители - представянето на документи, сведения, справки и друга информация, свързана с правомощията на Комисията; 4. одитните комитети по чл. 107 - представянето на заверени копия на документи, справки и друга информация, свързана с правомощията на Комисията. (2) Инспектираните или разследваните регистрирани одитори са длъжни да оказват съдействие на органите на Комисията и не могат да се позовават на изискванията за професионална, банкова или друга защитена от закон тайна. (3) (Изм. - ДВ, бр. 18 от 2020 г., в сила от 28.02.2020 г.) Комисията има право, когато е необходимо за целите на инспекция или разследване, да наема външни експерти за извършване на конкретни задачи. В тези случаи експертите не вземат участие във вземането на решения от инспекционните/разследващи екипи и от Комисията. (4) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Експертите, участващи в извършването на инспекции, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, да са преминали обучение за контрол на качеството и да нямат конфликт на интереси с инспектираните регистрирани одитори. (5) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Експертите, участващи в извършването на разследвания, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, и да нямат конфликт на интереси с разследваните регистрирани одитори. (6) (Нова - ДВ, бр. 18 от 2020 г., в сила от 28.02.2020 г.) Информацията, която експертите създават и получават при или по повод участието си в извършването на инспекции или разследвания, е професионална тайна. Експертите са длъжни да пазят професионалната тайна, включително след приключване на съответните инспекции или разследвания, във връзка с които са наети. (7) (Предишна ал. 4 - ДВ, бр. 18 от 2020 г., в сила от 28.02.2020 г.) При извършване на инспекция или разследване членовете и инспекторите на Комисията се легитимират със служебна карта. Нарушения и надзорни мерки Чл. 89. (1) (Изм. - ДВ, бр. 18 от 2020 г., в сила от 28.02.2020 г.) Комисията прилага надзорни мерки, когато бъдат установени: 1. пропуски или нарушения в дейността на регистрирания одитор в областите по чл. 85, ал. 1 ; 2. неспазване на задълженията на регистрирания одитор по чл. 31 ; 3. неспазване на разпоредбите на Регламент (ЕС) № 537/2014 ; 4. (изм. - ДВ, бр. 79 от 2024 г.) неоказване на съдействие или възпрепятстване по друг начин на надзора на Комисията. (2) В случаите по ал. 1 Комисията може да: 1. (отм. - ДВ, бр. 18 от 2020 г., в сила от 28.02.2020 г.) 2. даде предписания на регистрирания одитор за преустановяване и отстраняване на допуснати нарушения; предписанията са задължителни за изпълнение; 3. оповести публично чрез интернет страницата си и по друг подходящ начин нарушителя и извършените от него нарушения, установени с влязъл в сила акт; 4. оповести публично чрез интернет страницата си или по друг подходящ начин решението, че конкретен одиторски доклад не отговаря на изискванията на този закон и на Регламент (ЕС) № 537/2014 , както и да го изпрати на Агенцията по вписванията за вписване в търговския регистър по партидата на одитираното предприятие, за което е приложима разпоредбата на чл. 38, ал. 1, т. 1 от Закона за счетоводството ; 5. (доп. - ДВ, бр. 79 от 2024 г.) лиши регистриран одитор от правото за извършване на задължителен финансов одит на предприятия от обществен интерес за срок от една до три години; 6. (доп. - ДВ, бр. 79 от 2024 г.) лиши регистриран одитор от правото за извършване на финансов одит за срок от една до три години; 7. лиши регистриран одитор от правото да упражнява одиторска професия за срок 5 години; 8. (доп. - ДВ, бр. 79 от 2024 г.) забрани за срок от една до три години на регистриран одитор да извършва преглед за контрол на качеството на ангажименти за задължителен финансов одит; 9. (доп. - ДВ, бр. 79 от 2024 г.) предложи на компетентен орган, осъществяващ надзор върху дейността на предприятие от обществен интерес, да наложи забрана на член на негов управителен орган за срок от една до три години да упражнява своите функции, като съответният надзорен орган уведомява Комисията за предприетите мерки в разумен срок. (3) След изтичане на срока по ал. 2, т. 5 и 6 може да се извършват инспекции за гарантиране на качеството през следващите три години. (4) Мерките по ал. 2, т. 3 и 4 се прилагат за срок 5 години от влизане в сила на решението на Комисията. (5) (Изм. - ДВ, бр. 18 от 2020 г., в сила от 28.02.2020 г.) Когато на регистриран одитор е била приложена мярка по ал. 2, т. 5 или 6 и при инспекция или разследване в периода по ал. 3 се установи същото по вид нарушение, Комисията прилага мярката по т. 7. (6) На регистриран одитор, който извърши нарушение по ал. 1, т. 4, се прилага мярката по ал. 2, т. 6. При повторно нарушение Комисията прилага мярката по ал. 2, т. 7. (7) (Нова - ДВ, бр. 79 от 2024 г.) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция или разследване, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , Комисията прилага мярката по ал. 2, т. 8. (8) (Нова - ДВ, бр. 79 от 2024 г.) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 2, т. 7. (9) (Предишна ал. 7 - ДВ, бр. 79 от 2024 г.) Когато нарушение по ал. 1 е извършено от регистриран одитор, който осъществява задължителен финансов одит от името на одиторско дружество, надзорната мярка се прилага както на регистрирания одитор - физическо лице, така и на одиторското дружество. (10) (Изм. - ДВ, бр. 18 от 2020 г., в сила от 28.02.2020 г., предишна ал. 8 - ДВ, бр. 79 от 2024 г.) Мерките по ал. 2, т. 5 - 7 може да се приложат и по предложение на управителния съвет на ИДЕС. Предложението на управителния съвет трябва да се основава на факти и обстоятелства, установени при проверки от органи на ИДЕС. (11) (Нова - ДВ, бр. 79 от 2024 г.) Регистриран одитор - физическо лице, който 5 или повече години е бил временно изключен от ИДЕС или е бил временно лишен от право да упражнява одиторската професия, може да бъде вписан отново в регистъра след практическо обучение от една година, проведено съгласно чл. 19 през последните две години преди изтичане на срока за временно изключване или временно лишаване от права. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и за регистрираните одитори по устойчивостта. Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит на финансови отчети на предприятия от обществен интерес Инспекции и разследвания Чл. 90. (1) Регистрираните одитори, които не извършват задължителен финансов одит на финансови отчети на предприятия от обществен интерес, подлежат на инспекции за гарантиране на качеството поне веднъж на 6 години въз основа на оценка на риска. (2) Инспекциите и разследванията по този раздел се извършват по реда на чл. 87 и 88 , като се прилагат съответно разпоредбите на чл. 87, ал. 3 - 5 и чл. 89, ал. 1 . (3) Лицата, извършващи инспекции съгласно ал. 1, отговарят на изискванията на чл. 86 . (4) Комисията може да извършва разследвания за спазване на изискванията по чл. 85, ал. 1 . (5) На регистрираните одитори, които не извършват задължителен финансов одит на финансови отчети на предприятия от обществен интерес, се прилагат съответно мерките по чл. 89, ал. 2 . (6) (Нова - ДВ, бр. 79 от 2024 г.) Разпоредбите на ал. 1 - 5 се прилагат съответно и за регистрираните одитори по устойчивостта. Глава десета. НАДЗОР НАД ДЕЙНОСТТА НА ИДЕС Обхват на надзора Чл. 91. (Изм. - ДВ, бр. 18 от 2020 г., в сила от 28.02.2020 г.) Комисията извършва проверки на дейността на ИДЕС за законосъобразното и ефективно упражняване на функциите по чл. 36, ал. 1, т. 1 - 3 и 5 и чл. 85, ал. 3 . Ред за извършване на проверки Чл. 92. (Изм. - ДВ, бр. 18 от 2020 г., в сила от 28.02.2020 г.) При проверките по чл. 91 в проверяващия екип не участват членове на ИДЕС, като се прилагат съответно разпоредбите на чл. 88 . Нарушения и надзорни мерки Чл. 93. (1) При констатиране на допуснати от ИДЕС нарушения на законовите изисквания при упражняване на функциите по чл. 36, ал. 1, т. 1 - 5 и чл. 85, ал. 3 Комисията може да: 1. (доп. - ДВ, бр. 18 от 2020 г., в сила от 28.02.2020 г.) разпореди писмено на председателя на ИДЕС да предприеме действия за преустановяване и за отстраняване на нарушенията в определен срок; 2. оповести публично чрез интернет страницата си или по друг подходящ начин нарушенията; 3. отправи писмено предупреждение за временно отнемане на функция или функции по чл. 36, ал. 1, т. 1 - 5 и чл. 85, ал. 3 ; 4. отнеме временно функция или функции по чл. 36, ал. 1, т. 1 - 5 и чл. 85, ал. 3 ; 5. (нова - ДВ, бр. 18 от 2020 г., в сила от 28.02.2020 г.) отнеме окончателно функцията по чл. 85, ал. 3 . (2) (Изм. и доп. - ДВ, бр. 18 от 2020 г., в сила от 28.02.2020 г.) Мярката по ал. 1, т. 4 се прилага с решение на Комисията, след като преди това са били приложени мерките по ал. 1, т. 1 - 3 и нарушенията не са били отстранени или преустановени в определения по ал. 1, т. 1 срок. В този случай Комисията осъществява отнетите функции за срок до три месеца с възможност за еднократно удължаване с още три месеца. (3) (Нова - ДВ, бр. 18 от 2020 г., в сила от 28.02.2020 г.) Мярката по ал. 1, т. 5 се прилага с решение на Комисията, след като преди това е била приложена мярката по ал. 1, т. 4 и нарушенията не са били отстранени или преустановени през периода, в който функцията е била временно отнета. Глава единадесета. ИЗДАВАНЕ И ОБЖАЛВАНЕ НА АКТОВЕ НА КОМИСИЯТА Изисквания към решенията на Комисията Чл. 94. Решенията на Комисията за прилагане на надзорни мерки се издават при спазване на изискванията на чл. 59, ал. 1 и 2 от Административнопроцесуалния кодекс . Съобщаване и връчване Чл. 95. (1) Решенията на Комисията за прилагане на надзорни мерки се съобщават на адресатите им чрез връчване срещу подпис или чрез препоръчано писмо с обратна разписка. Връчването на регистрирани одитори с препоръчано писмо с обратна разписка се извършва на адреса, посочен в регистъра по чл. 20 . (2) Когато решението на Комисията не може да бъде връчено по посочения в ал. 1 начин, то се смята за връчено с поставянето му на определено за целта място в сградата на Комисията. Това обстоятелство се удостоверява с протокол, съставен от длъжностни лица, определени със заповед на председателя на Комисията. Съдебно обжалване Чл. 96. (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Решенията на Комисията за прилагане на надзорни мерки, с изключение на мерките по чл. 89, ал. 2, т. 2 и 3 и чл. 93, ал. 1, т. 1 - 3 , подлежат на съдебно обжалване пред Административен съд София-град, относно тяхната законосъобразност. Прилагане на Административнопроцесуалния кодекс Чл. 97. Доколкото в тази глава не са предвидени особени правила, прилагат се съответните разпоредби на Административнопроцесуалния кодекс . Глава дванадесета. СЪТРУДНИЧЕСТВО И ОБМЕН НА ИНФОРМАЦИЯ С ЕВРОПЕЙСКИЯ СЪЮЗ И С КОМПЕТЕНТНИТЕ ОРГАНИ НА ДРУГИ ДЪРЖАВИ Раздел I. Сътрудничество и обмен на информация с Европейския съюз и с компетентните органи на други държави - членки на Европейския съюз Цел Чл. 98. Комисията си сътрудничи с органите на Европейския съюз и със съответните компетентни органи на другите държави - членки на Европейския съюз, с цел осъществяване на правомощията им в областта на публичния надзор над регистрираните одитори. Обмен на информация с Комитета на европейските органи за надзор на одита (КЕОНО) Чл. 99. Комисията е компетентният орган за сътрудничество и за получаване и предоставяне на информация на КЕОНО съгласно разпоредбите на Регламент (ЕС) № 537/2014 . Обмен на информация с компетентните органи за публичен надзор над регистрираните одитори в другите държави - членки на Европейския съюз, и в трети държави Чл. 100. (1) Комисията е компетентният орган за сътрудничество и за получаване и предоставяне на информация на компетентните органи за публичен надзор над регистрираните одитори в другите държави - членки на Европейския съюз, и в трети държави. (2) При постъпване на искане от компетентен орган на друга държава - членка на Европейския съюз, Комисията незабавно предприема необходимите действия за събиране на исканата информация. (3) Изискването за професионална тайна по чл. 82 не възпрепятства обмена на поверителна информация между Комисията и компетентните органи на другите държави - членки на Европейския съюз. (4) За получената по реда на тази глава информация от компетентен орган на друга държава - членка на Европейския съюз, се прилага изискването за професионална тайна по чл. 82 и тя може да се използва от Комисията и от нейната администрация само във връзка с упражняване на правомощията и по този закон. (5) (Изм. - ДВ, бр. 79 от 2024 г.) Когато Комисията има основателни съмнения, че на територията на друга държава - членка на Европейския съюз, се извършват действия в нарушение на изискванията на Директива 2006/43/ЕО , на Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети (OB, L 158/196 от 27 май 2014 г.), наричана по-нататък \" Директива 2014/56/ЕО \", или на Регламент (ЕС) № 537/2014 , тя предоставя подробна информация за това на компетентния орган на съответната държава членка. (6) Когато Комисията е уведомена от компетентния орган на друга държава - членка на Европейския съюз, за нарушение на изискванията на Директива 2006/43/ЕО , Директива 2014/56/ЕО или на Регламент (ЕС) № 537/2014 на територията на Република България, тя предприема необходимите мерки и уведомява компетентния орган на съответната държава членка за резултатите от тях. (7) (Изм. - ДВ, бр. 18 от 2020 г., в сила от 28.02.2020 г.) Комисията ежегодно предоставя на КЕОНО обобщена информация за приложените надзорни мерки и наложените административни наказания. (8) (Изм. - ДВ, бр. 18 от 2020 г., в сила от 28.02.2020 г.) Комисията незабавно информира КЕОНО за приложените надзорни мерки по чл. 89, ал. 2, т. 5 - 7 . Разследвания Чл. 101. (1) Комисията извършва разследване по искане на съответния компетентен орган на друга държава - членка на Европейския съюз. (2) В случаите по ал. 1 Комисията може да разреши представители на компетентния орган на държавата членка да участват като наблюдатели в разследването, когато е направено такова искане. (3) Комисията може да поиска да се извърши разследване от компетентен орган на друга държава - членка на Европейския съюз, на нейна територия, както и нейни членове да участват като наблюдатели в това разследване. Отказ от предоставяне на информация Чл. 102. (1) Комисията може да откаже да изпълни искане за информация по чл. 100 или извършване на разследване, или участие на наблюдатели по чл. 101 , когато: 1. извършването на разследване или предоставянето на информация може да засегне суверенитета, националната сигурност или обществения ред на Република България; 2. е образувано производство пред органите на съдебната власт в Република България по отношение на същите действия и срещу същите регистрирани одитори, във връзка с които е поискано съдействие; 3. е налице влязло в сила съдебно решение в Република България по отношение на същите действия и същите регистрирани одитори, във връзка с които е поискано съдействие. (2) В случаите по ал. 1 Комисията уведомява органа, поискал съдействието. Неприлагане на допълнителни изисквания Чл. 103. (1) В случай на финансов одит на консолидиран финансов отчет на местно дружество, на одитор или одиторско дружество, извършващо финансов одит на дъщерно дружество, установено в друга държава - членка на Европейския съюз, не се налагат допълнителни изисквания във връзка с финансовия одит относно регистрацията, контрола за гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (2) В случай на финансов одит на финансов отчет на предприятие със седалище в друга държава - членка на Европейския съюз, чиито ценни книжа се търгуват на български регулиран пазар, не се налагат допълнителни изисквания във връзка с финансовия одит относно регистрацията, контрола на гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и при извършването на ангажименти за сигурност по устойчивостта. Раздел II. Сътрудничество и обмен на информация с компетентни органи на трети държави Предоставяне на работни документи от Комисията Чл. 104. (1) Комисията може да разреши предоставянето на работни документи, свързани с извършването на финансов одит, или на други документи, държани от регистрираните одитори, на компетентните органи на трета държава, при условие че: 1. работните и другите документи са свързани с извършването на финансов одит на дружества, емитирали ценни книжа в тази трета държава, или когато дружествата са част от група, която изготвя консолидираните финансови отчети в тази трета държава; 2. предоставянето се осъществява чрез Комисията до компетентните органи на тази трета държава и по тяхно искане; 3. компетентните органи на третата държава отговарят на изисквания, обявени за адекватни от Европейската комисия в съответствие с процедурата, предвидена в чл. 48 от Директива 2006/43/ЕО ; 4. (изм. - ДВ, бр. 79 от 2024 г.) са налице действащи договорености въз основа на принципа за съпоставимост и равностойност на изискванията, договорени между Комисията и компетентните органи на третата държава; 5. (изм. - ДВ, бр. 17 от 2019 г.) предоставянето се осъществява при спазване изискванията за защита на личните данни. (2) Действащите договорености, посочени в ал. 1, т. 4, трябва да гарантират, че: 1. предоставянето на работни документи, свързани с извършването на финансов одит, или на други документи, държани от регистрираните одитори, се извършва въз основа на обосновано искане от компетентните органи на третата държава, което посочва целите на искането; 2. служителите или лицата, наети от компетентните органи на третата държава, както и другите лица, които получават предоставяните документи, са задължени да спазват изискването за професионална тайна; 3. компетентните органи на третата държава ще използват предоставените документи само за упражняване на своите функции по публичен надзор, инспекции за гарантиране на качеството и разследвания, които отговарят на условията на чл. 29 , 30 и 32 от Директива 2006/43/ЕО ; 4. искането на компетентните органи на третата държава може да бъде отказано, когато: а) предоставянето на документите може да засегне суверенитета, сигурността или обществения ред на Република България; б) е образувано производство пред органите на съдебната власт в Република България по отношение на същите действия и между същите страни, във връзка с които е поискано предоставяне на документите. (3) Комисията сътрудничи на Европейската комисия при извършване на оценката за адекватността по ал. 1, т. 3 и предприема необходимите действия за изпълнение на решенията на Европейската комисия. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и за предоставянето на работни документи, свързани с извършването на ангажименти за сигурност по устойчивостта. Пряко предоставяне на работни документи от регистрирани одитори Чл. 105. (Доп. - ДВ, бр. 79 от 2024 г.) Комисията може да не приложи чл. 104, ал. 1 и да разреши регистрираните одитори да предоставят работни документи, свързани с извършването на задължителен финансов одит, съответно на задължителен ангажимент за сигурност по устойчивостта, или други документи, държани от тях, пряко на компетентните органи на трета държава, при условие че: 1. е образувано разследване от компетентните органи в тази трета държава; 2. предоставянето не противоречи на изисквания, които регистрираните одитори са длъжни да спазват в съответствие с този закон; 3. са налице действащи договорености с компетентните органи на третата държава, които позволяват на Комисията реципрочен пряк достъп до работни документи, свързани с извършването на задължителен финансов одит, или до други документи на регистрирани одитори от тази трета държава; 4. запитващият компетентен орган на третата държава информира предварително Комисията за всяко искане за пряко предоставяне на документи, като посочва причините за това; 5. са спазени условията по чл. 104, ал. 2 . Уведомяване на Европейската комисия Чл. 106. Комисията уведомява Европейската комисия за действащите договорености по чл. 104, ал. 1, т. 4 и чл. 105, т. 3 . Част четвърта. ОДИТЕН КОМИТЕТ В ПРЕДПРИЯТИЯТА ОТ ОБЩЕСТВЕН ИНТЕРЕС Формиране на одитен комитет Чл. 107. (1) (Доп. - ДВ, бр. 18 от 2020 г., в сила от 28.02.2020 г.) Във всяко предприятие от обществен интерес се създава одитен комитет. Одитният комитет на предприятие по § 1, т. 22, букви \"г\" и \"е\" от допълнителните разпоредби на Закона за счетоводството може да изпълнява възложените му от закона функции и по отношение на управляваните от предприятието фондове. (2) (Доп. - ДВ, бр. 79 от 2024 г.) Членовете на одитния комитет се избират от общото събрание на акционерите или съдружниците по предложение на председателя на управителния съвет или на надзорния съвет или съвета на директорите или на управителя на предприятието или на акционерите, съответно съдружниците. За членове на одитния комитет могат да се избират и членове на надзорния орган на предприятието или членове на управителния орган, които не са изпълнителни членове на органите на управление. (3) (Изм. - ДВ, бр. 18 от 2020 г., в сила от 28.02.2020 г.) За членове на одитния комитет се избират лица, които притежават образователно-квалификационна степен \"бакалавър\", познания в областта, в която работи предприятието, като поне един от членовете трябва да има не по-малко от 5 години професионален стаж в областта на счетоводството или одита. (4) (Изм. и доп. - ДВ, бр. 18 от 2020 г., в сила от 28.02.2020 г.) Одитният комитет на предприятията от обществен интерес с изключение на тези, отговарящи на критериите по чл. 19, ал. 2 и 3 от Закона за счетоводството , се състои най-малко от трима членове, включително председателя. Мнозинството от членовете на одитния комитет са външни за и независими от предприятието от обществен интерес. Независим член на одитен комитет не може да е: 1. (изм. - ДВ, бр. 18 от 2020 г., в сила от 28.02.2020 г.) изпълнителен член на орган на управление или контрол или служител на предприятието; 2. лице, което е в трайни търговски отношения с предприятието; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол, прокурист или служител на лице по т. 2; 4. (изм. - ДВ, бр. 18 от 2020 г., в сила от 28.02.2020 г.) свързано лице с друг член на орган на управление или контрол или с член на одитния комитет на предприятието от обществен интерес. (5) Липсата на обстоятелствата по ал. 4 се установява с писмена декларация, подадена преди датата на избора до общото събрание от всяко номинирано лице за член на одитен комитет. Когато едно или повече от тези обстоятелства възникнат след избора, съответният член на одитния комитет незабавно уведомява писмено управителните и надзорните органи на предприятието и прекратява изпълняването на функциите си, като на негово място на следващото общо събрание се избира нов член. (6) Председателят на одитния комитет се избира от неговите членове. Председателят също трябва да отговаря на изискванията по ал. 4. (7) (Доп. - ДВ, бр. 79 от 2024 г.) Общото събрание на акционерите или съдружниците одобрява статут на одитния комитет, в който се определят неговите функции, права и отговорности по отношение на финансовия одит и ангажиментите за сигурност по устойчивостта, вътрешния контрол и вътрешния одит, както и взаимоотношенията му с органите за управление. (8) (Доп. - ДВ, бр. 79 от 2024 г.) С решение на общото събрание на акционерите или съдружниците могат да се създават одитни комитети и в други предприятия. Одитните комитети осъществяват дейността си в съответствие с този закон. Права и задължения на одитния комитет Чл. 108. (1) Одитният комитет: 1. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) информира органите на управление или контрол на предприятието за резултатите от задължителния одит и пояснява по какъв начин задължителният одит е допринесъл за достоверността на финансовото отчитане и когато е приложимо - отчитането на устойчивостта, както и ролята на одитния комитет в този процес; 2. (изм. - ДВ, бр. 79 от 2024 г.) наблюдава процеса на финансово отчитане и когато е приложимо - на отчитането на устойчивостта, и представя препоръки и предложения, за да се гарантира достоверност на изготвяните и издавани отчети; 3. (изм. и доп. - ДВ, бр. 79 от 2024 г.) наблюдава ефективността на вътрешната контролна система, на системата за управление на риска и на дейността по вътрешен одит в предприятието по отношение на финансовото отчитане и когато е приложимо - по отношение отчитането на устойчивостта; 4. (изм. и доп. - ДВ, бр. 79 от 2024 г.) наблюдава извършването на задължителния одит на годишните финансови отчети и когато е приложимо - на задължителния ангажимент за сигурност по устойчивостта, като взема предвид констатациите и заключенията на Комисията по прилагането на чл. 26, параграф 6 от Регламент (ЕС) № 537/2014 ; 5. проверява и наблюдава независимостта на регистрираните одитори в съответствие с изискванията на глави шеста и седма от закона, както и с чл. 6 от Регламент (ЕС) № 537/2014 , включително целесъобразността на предоставянето на услуги извън одита на одитираното предприятие по чл. 5 от същия регламент; 6. (изм. - ДВ, бр. 18 от 2020 г., в сила от 28.02.2020 г.) отговаря за процедурата за подбор на регистрирания одитор и препоръчва назначаването му с изключение на случаите, когато одитираното предприятие разполага с комисия за провеждане на процедура за подбор; когато предприятието разполага с комисия за провеждане на процедура за подбор, одитният комитет наблюдава нейната работа, като въз основа на резултатите от нея предлага на общото събрание на акционерите или съдружниците възлагане на одиторския ангажимент в съответствие с изискванията на чл. 16 от Регламент (ЕС) № 537/2014 ; 7. (изм. и доп. - ДВ, бр. 18 от 2020 г., в сила от 28.02.2020 г.) уведомява чрез своя председател Комисията, както и органите на управление или контрол на предприятието за всяко дадено одобрение по чл. 64, ал. 3 и чл. 66, ал. 3 в 7-дневен срок от датата на решението; 8. отчита дейността си пред органа по назначаване; 9. (изм. - ДВ, бр. 18 от 2020 г., в сила от 28.02.2020 г.) изготвя и чрез своя председател предоставя на Комисията в срок до 31 май годишен доклад за дейността си; докладът се изготвя по форма и със съдържание съгласно приета от Комисията наредба. (2) Управителният орган на предприятието осигурява достатъчни ресурси на одитния комитет за ефективно изпълнение на задълженията му. (3) (Изм. - ДВ, бр. 18 от 2020 г., в сила от 28.02.2020 г.) Членовете на органите на управление или контрол и служителите на предприятието са длъжни да оказват съдействие на одитния комитет при изпълнение на дейността му, включително да предоставят в разумни срокове поисканата от него информация. Наблюдение, оценка и мерки на Комисията по отношение дейността на одитните комитети Чл. 109. (1) (Доп. - ДВ, бр. 79 от 2024 г.) Комисията извършва редовно наблюдение на качеството, развитието и конкуренцията на пазара на предоставяне на услуги във връзка със задължителния одит на предприятията от обществен интерес съгласно изискванията на чл. 27 от Регламент (ЕС) № 537/2014, включително на дейността на одитните комитети. (2) (Нова - ДВ, бр. 18 от 2020 г., в сила от 28.02.2020 г.) Комисията организира създаването и поддържа Регистър на одитните комитети в предприятията от обществен интерес за целите на публичния надзор съгласно чл. 12, ал. 3 . (3) (Нова - ДВ, бр. 18 от 2020 г., в сила от 28.02.2020 г.) Регистърът по ал. 2 съдържа следната информация: 1. наименование на предприятието; 2. единен идентификационен код на предприятието; 3. имената на председателя и на членовете на одитния комитет; 4. (изм. - ДВ, бр. 79 от 2024 г.) телефон и електронен адрес за кореспонденция с одитния комитет. (4) (Нова - ДВ, бр. 18 от 2020 г., в сила от 28.02.2020 г.) Председателят на одитния комитет уведомява писмено Комисията в 14-дневен срок от настъпването или промяната в обстоятелство, подлежащо на вписване в регистъра по ал. 2. (5) (Нова - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра по ал. 2 се определят с наредба, приета от Комисията. (6) (Предишна ал. 2, изм. - ДВ, бр. 18 от 2020 г., в сила от 28.02.2020 г.) Комисията разработва, разпространява и актуализира методически насоки в областта на дейността на одитните комитети в предприятията от обществен интерес в съответствие с изискванията на този закон, приложимите актове на Европейския съюз и добрите практики. Комисията може да дава препоръки за подобряване дейността на одитните комитети в предприятията от обществен интерес. Част пета. АДМИНИСТРАТИВНОНАКАЗАТЕЛНИ РАЗПОРЕДБИ Административни нарушения и наказания Чл. 110. (1) (Изм. - ДВ, бр. 18 от 2020 г., в сила от 28.02.2020 г.) На регистриран одитор се налага глоба или имуществена санкция в размер до 10 на сто от общия обем на нетните приходи от продажби за предходната финансова година спрямо датата на установяване на нарушението, но не по-малко от 2000 лв., когато бъде установено, че: 1. е издал одиторски доклад с одиторско мнение или отказ от издаване на мнение, което не съответства на доказателствата, събрани при извършване на финансовия одит; 2. (изм. - ДВ, бр. 79 от 2024 г.) не е спазил изискванията на приложимите професионални стандарти, което е повлияло отрицателно върху резултатите от работата му и върху издаденото от него одиторско мнение; 3. не е спазил изискванията за независимост и липса на конфликт на интереси; 4. не е спазил изискванията за опазване на професионалната тайна по чл. 11 ; 5. не е изпълнил задължението за предоставяне на заместващия регистриран одитор на информацията съгласно чл. 31, ал. 1, т. 4 и/или ал. 2, т. 2 ; 6. не е спазил изискванията за съхраняване на одиторската документация по чл. 31, ал. 1, т. 10 ; 7. (изм. - ДВ, бр. 79 от 2024 г.) не е изпълнил задълженията по чл. 56, ал. 5, 6 или 7 за създаване и поддържане на досиета или същите са непълни; 8. не е изпълнил задължението за докладване на компетентен орган, осъществяващ надзор над предприятие от обществен интерес, както и на Комисията, или е предоставил непълна или невярна информация по чл. 61 ; 9. не е изпълнил задължението да публикува годишен доклад за прозрачност или публикуваният доклад съдържа непълна или невярна информация съгласно изискванията на чл. 62 ; 10. не е спазил ограниченията или забраните по чл. 64 ; 11. не е спазил изискванията за максимална продължителност по чл. 65 ; 12. не е спазил изискванията за възнагражденията по чл. 66 ; 13. откаже или не съдейства при извършването на инспекция и разследване или възпрепятства по друг начин функциите на Комисията или на ИДЕС; 14. не е издал одиторски доклад за задължителен финансов одит в предприятие от обществен интерес по негова вина, ако не са налице основателни причини по чл. 49, ал. 2 , или при отказ да продължи изпълнението на договора за одит, както и при неиздаване на одиторски доклад в определения срок, който поради датата на неговото по-късно издаване не може да изпълни целта, с която е бил възложен одитът; 15. не е предоставил на Комисията изискваната по този закон информация или я е предоставил по-късно от един месец след определения срок, или е предоставил непълна или невярна информация; 16. (изм. - ДВ, бр. 18 от 2020 г., в сила от 28.02.2020 г.) не е изпълнил предписанията по чл. 89, ал. 2, т. 2 ; 17. не е извършил преглед за контрол на качеството в съответствие с изискванията на чл. 8 от Регламент (ЕС) № 537/2014 ; 18. е извършил преглед за контрол на качеството по реда на чл. 8 от Регламент (ЕС) № 537/2014 и е издаден одиторски доклад с одиторско мнение или отказ от издаване на мнение, което не съответства на доказателствата, събрани при извършването на задължителния финансов одит, и това не е отразено адекватно от извършващия прегледа преди издаване на одиторския доклад; 19. не е представил в срока по чл. 11 от Регламент (ЕС) № 537/2014 допълнителен доклад за одитния комитет или е предаден такъв доклад с невярно или с непълно съдържание. (2) (Изм. - ДВ, бр. 18 от 2020 г., в сила от 28.02.2020 г.) Регистриран одитор се наказва с глоба в размер от 500 до 3000 лв. - за физически лица, или с имуществена санкция в размер от 500 до 5000 лв. - за юридически лица и еднолични търговци, когато бъде установено, че: 1. (изм. - ДВ, бр. 79 от 2024 г.) не са спазени други изисквания на приложимите професионални стандарти, непосочени в ал. 1; 2. е предоставена на Комисията изискваната от този закон информация до един месец след определения срок; 3. не са спазени други изисквания на този закон или актове на Комисията по прилагането му. (3) Когато нарушенията по ал. 1 или 2 са извършени от регистриран одитор, който извършва задължителен финансов одит и свързани с одита услуги от името на одиторското дружество, наказание се налага както на регистрирания одитор - физическо лице, така и на одиторското дружество, от чието име е извършен одитът. (4) Когато исканите по чл. 77, ал. 1, т. 9 и чл. 88, ал. 1 документи и информация не бъдат предоставени или са предоставени след определения срок, или ако са неверни или непълни, на съответното лице, различно от регистриран одитор, се налага глоба или имуществена санкция в размер от 500 до 2000 лв. (5) (Изм. - ДВ, бр. 18 от 2020 г., в сила от 28.02.2020 г.) Председател на управителен съвет или на надзорен съвет или председател на съвета на директорите или управител на предприятие от обществен интерес, който не изпълни задължението си по чл. 107, ал. 2 , се наказва с глоба в размер от 500 до 3000 лв. (6) На предприятие от обществен интерес, което не изпълни задължението си по чл. 107, ал. 1 , се налага имуществена санкция в размер от 2000 до 20 000 лв. (7) На предприятие от обществен интерес, което не изпълни задължението си по чл. 107, ал. 7 , се налага имуществена санкция в размер от 2000 до 20 000 лв. (8) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 108, ал. 1, т. 7 и 9 , се наказва с глоба в размер от 500 до 3000 лв. (9) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 109, ал. 4 , се наказва с глоба в размер от 200 до 2000 лв. (10) (Нова - ДВ, бр. 79 от 2024 г.) На регистриран одитор, който извърши финансов одит по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага глоба или имуществена санкция в размер на 10 на сто от общия обем на нетните приходи от продажби за предходната финансова година спрямо датата на влизане в сила на съответната мярка, но не по-малко от 5000 лв. (11) (Предишна ал. 8 - ДВ, бр. 18 от 2020 г., в сила от 28.02.2020 г., предишна ал. 10 - ДВ, бр. 79 от 2024 г.) При повторно нарушение се налага глоба или имуществена санкция в двоен размер. (12) (Предишна ал. 9 - ДВ, бр. 18 от 2020 г., в сила от 28.02.2020 г., предишна ал. 11 - ДВ, бр. 79 от 2024 г.) Актовете за установяване на нарушенията се съставят от инспекторите на Комисията и от оправомощени от председателя и контрольори от ИДЕС, на които е възложено извършването на инспекцията или разследването. (13) (Предишна ал. 10 - ДВ, бр. 18 от 2020 г., в сила от 28.02.2020 г., предишна ал. 12 - ДВ, бр. 79 от 2024 г.) Наказателните постановления се издават от председателя на Комисията. (14) (Предишна ал. 11 - ДВ, бр. 18 от 2020 г., в сила от 28.02.2020 г., предишна ал. 13 - ДВ, бр. 79 от 2024 г.) Съставянето на актовете, издаването, обжалването и изпълнението на наказателните постановления се извършват по реда на Закона за административните нарушения и наказания . (15) (Нова - ДВ, бр. 79 от 2024 г.) Разпоредбите на ал. 1 - 4 и 10 - 14 се прилагат съответно и за регистрираните одитори по устойчивостта във връзка с извършени ангажименти за сигурност по устойчивостта. Споразумение за прекратяване на административнонаказателното производство Чл. 110а. (Нов - ДВ, бр. 18 от 2020 г., в сила от 28.02.2020 г.) До издаване на наказателно постановление, но не по-късно от 30 дни от предявяване на акта за установяване на административно нарушение, между административнонаказващия орган и нарушителя може да бъде постигнато споразумение за прекратяване на административнонаказателното производство за нарушения по чл. 110, ал. 1 и 2 , освен в случаите на повторност или когато деянието съставлява престъпление. Сключване на споразумение за прекратяване на административнонаказателното производство Чл. 110б. (Нов - ДВ, бр. 18 от 2020 г., в сила от 28.02.2020 г.) (1) Споразумението се изготвя в писмена форма и отразява съгласието на административнонаказващия орган и нарушителя по следните въпроси: 1. има ли извършено деяние, извършено ли е то от нарушителя и извършено ли е виновно, съставлява ли деянието административно нарушение; 2. какъв да бъде размерът на наказанието. (2) Със споразумението не може да се определя размер на глобата или на имуществената санкция, по-нисък от 70 на сто от минималния размер, предвиден за конкретното административно нарушение. (3) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение. (4) В 14-дневен срок от подписване на споразумението за прекратяване на административнонаказателното производство Комисията приема решение, с което одобрява или отказва да одобри споразумението. Решението, с което се одобрява споразумение за прекратяване на административнонаказателното производство, се изпраща на съответния прокурор в 7-дневен срок от неговото издаване. (5) Споразумението се одобрява, ако са спазени изискванията на закона. (6) Решението по ал. 4, с което се одобрява споразумение за прекратяване на административнонаказателното производство, подлежи на протест от прокурора по отношение на неговата законосъобразност пред съда по реда на Административнопроцесуалния кодекс , като протестът не спира изпълнението на решението. Извън случая по предходното изречение решението по ал. 4 не подлежи на обжалване или протест. (7) Сроковете за издаване на наказателно постановление спират да текат от момента на образуване на съдебно производство по протест на прокурора до неговото приключване. (8) В случаите, когато споразумението за прекратяване на административнонаказателното производство не бъде одобрено или решението, с което е одобрено, бъде отменено от съда, административнонаказващият орган издава наказателно постановление по общия ред. Влизане в сила на споразумението за прекратяване на административнонаказателното производство Чл. 110в. (Нов - ДВ, бр. 18 от 2020 г., в сила от 28.02.2020 г.) (1) Споразумението за прекратяване на административнонаказателното производство влиза в сила, ако в 7-дневен срок от уведомяването на нарушителя за одобряването му определената глоба и/или имуществена санкция са платени. (2) В случай на неплащане в срока по ал. 1 на глобата и/или на имуществената санкция производството продължава с издаване на наказателно постановление по общия ред. Публикуване на информация за наложените административни наказания и предприетите административни мерки Чл. 111. (1) Комисията публикува на интернет страницата си всички наложени и влезли в сила административни наказания и надзорни мерки, като се посочва информация за вида и естеството на нарушението и за самоличността на физическото или юридическото лице, по отношение на което същите са наложени. (2) Комисията публикува информацията по ал. 1 на анонимна основа, когато: 1. санкцията е наложена на физическо лице и след предварителна оценка на пропорционалността на публикуването на лични данни се установи, че това публикуване е непропорционално; 2. публикуването би застрашило стабилността на финансовите пазари или текущо разследване; 3. публикуването би причинило непропорционални вреди на засегнатите институции или лица; 4. (нова - ДВ, бр. 18 от 2020 г., в сила от 28.02.2020 г.) е сключено споразумение за прекратяване на административнонаказателно производство по реда на чл. 110а - 110в . Допълнителни разпоредби § 1. По смисъла на този закон: 1. \" Дейност, аналогична на финансов одит \" е дейността като инспектор в Комисията за публичен надзор над регистрираните одитори. 2. \" Добра репутация \" е налице, когато регистрираният одитор - физическо лице, или съдружниците, членовете на управителните или контролните органи на одиторско дружество не са осъждани за умишлено престъпление от общ характер и не са лишени от право да упражняват одиторска професия или дейност или други подобни професии или дейности в областта на финансите и счетоводството. 3. (доп. - ДВ, бр. 79 от 2024 г.) \" Държава членка по произход \" е друга държава - членка на Европейския съюз, която е дала разрешение на регистриран одитор или одиторско дружество да извършва финансов одит или ангажименти за сигурност по устойчивостта в тази държава съгласно националното и законодателство в съответствие с изискванията на чл. 3, параграф 1 от Директива 2006/43/ЕС . 4. (доп. - ДВ, бр. 79 от 2024 г.) \" Експерт \" е физическо лице със специфични познания за финансовите пазари, счетоводството, финансовото отчитане, отчитането на устойчивостта, одитиране или други области, свързани с проверките и практиката на извършваните одити по този закон. 5. \" Заинтересовано лице \" е лице, което притежава правен интерес от дейността на регистриран одитор, Комисията или ИДЕС. 5а. (нова - ДВ, бр. 79 от 2024 г.) \" Изразяване на сигурност по устойчивостта \" е изпълнение на процедурите при ангажимент за сигурност по устойчивостта, в резултат от които регистрираният одитор по устойчивостта формира одиторско мнение, съответно одиторско заключение, изразено в съответствие с чл. 34, параграф 1, ал. 2, буква \"а а\" и чл. 34, параграф 2 от Директива 2013/34/ЕС и приложимите професионални стандарти. 6. (изм. - ДВ, бр. 79 от 2024 г.) \" Инспектор \" е лице, което е в служебни или в извънтрудови правоотношения с Комисията, има подходящо професионално образование и съответстващ опит в областта на финансовия одит, изразяването на сигурност по устойчивостта, финансовото отчитане и отчитането по устойчивостта, не упражнява дейност, свързана с финансовия одит и изразяването на сигурност по устойчивостта, и е преминало обучение за контрол на качеството на дейността на регистрираните одитори. 7. (доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) \" Инспекция \" е съвкупност от процедури за преглед на работата на регистрираните одитори с цел да се гарантира качеството на дейността им и включва оценка за спазването на приложимите професионални стандарти и на изискванията за независимост, на количеството и качеството на изразходваните ресурси, на полученото одиторско възнаграждение и на системата за управление на качеството. Инспекциите могат да са планови и извънпланови, както и пълни и тематични. Пълните инспекции са с обхват съгласно чл. 85, ал. 1, т. 1 - 5 . Тематичните инспекции са с ограничен обхват спрямо изискванията по чл. 85, ал. 1, т. 1 - 5 , като обхватът се определя с решение на Комисията. 8. (доп. - ДВ, бр. 79 от 2024 г.) \" Комисия за подбор \" е комисия, в която акционерите или съдружниците имат съществено влияние и на която е възложено да направи препоръка относно избора на регистриран одитор. 9. (доп. - ДВ, бр. 79 от 2024 г.) \" Компетентен орган на трета държава \" е органът, който отговаря за публичния надзор или за одобряването и регистрацията на лицата, извършващи одит на годишните финансови отчети и изразяващи сигурност по устойчивостта в държави, които не са членки на Европейския съюз. 10. \" Компетентен орган \" е органът или органите, определени със закон, на които са възложени регулирането и/или надзорът над дейността на регистрираните одитори или конкретни функции от регулирането или надзора. Позоваването на \"компетентен орган\" в конкретен член означава позоваване на органа, отговарящ за функциите, посочени в същия член. 11. (доп. - ДВ, бр. 79 от 2024 г.) \" Контрольор \" е лице - член или служител на ИДЕС, преминало обучение за контрол на качеството на дейността на регистрираните одитори и утвърдено от съвета за контрол по качеството на одиторските услуги при ИДЕС. 12. (доп. - ДВ, бр. 79 от 2024 г.) \" Лице, което не упражнява дейност, свързана с финансовия одит и с изразяването на сигурност по устойчивостта \" е всяко физическо лице, което по време на участието си в публичния надзор и през тригодишния период, непосредствено предхождащ това му участие, не е извършвало финансов одит и/или ангажименти за сигурност по устойчивостта по смисъла на този закон, не е притежавало дялове, акции или други ценни книжа, емитирани от одиторско предприятие, не е било член на управителен или контролен орган на одиторско дружество и не е било наето от одиторско дружество или свързано по друг начин с него такова дружество. 13. \" Нетни приходи от продажби \" са общите суми от продажби, получени от дейността на регистрирания одитор, намалени с търговските отстъпки, данъка върху добавената стойност и други данъци, пряко свързани с приходите. Когато регистрираният одитор упражнява одиторска дейност пряко, нетните приходи от продажби за целите на закона обхващат общите суми от продажби, получени от физическото лице пряко, от дейността на търговското дружество, чрез което предоставя одиторски услуги, както и от участието му в гражданско дружество по Закона за задълженията и договорите , когато е приложимо. 14. (изм. - ДВ, бр. 79 от 2024 г.) \" Области, свързани с финансовия одит и с изразяването на сигурност по устойчивостта \" са вътрешният одит, външният одит в публичния сектор, независимият финансов одит, отчитането на устойчивостта, ангажименти за изразяване на сигурност по устойчивостта, финансовото отчитане и счетоводството. 14а. (нова - ДВ, бр. 18 от 2020 г., в сила от 28.02.2020 г.) \" Одитен комитет \" е специализиран, наблюдаващ, консултативен орган с правомощията по чл. 108, ал. 1 . 14б. (нова - ДВ, бр. 79 от 2024 г.) \" Ограничена степен на сигурност \" е такава степен на сигурност, при която одиторският риск е намален до приемливо ниво при конкретните обстоятелства на ангажимента, но е по-висок от този при ангажимент за изразяване на разумна степен на сигурност. Видът, времето на изпълнение и обемът на процедурите при ангажименти с ограничена степен на сигурност са по-ограничени спрямо тези при ангажименти за разумна степен на сигурност. Тя се изразява като негативно одиторско заключение в одиторския доклад като уверение, че не са установени въпроси, факти и обстоятелства, които да пораждат съмнение в регистрирания одитор, че информацията - обект на одит или друг ангажимент за сигурност, не съдържа съществени неправилни отчитания. 15. (доп. - ДВ, бр. 79 от 2024 г.) \" Одитор на група \" е регистриран одитор, който извършва финансов одит на консолидирани финансови отчети на предприятие или когато е приложимо - извършва ангажименти за сигурност на консолидиран отчет за устойчивостта. 16. (изм. - ДВ, бр. 79 от 2024 г.) \" Одитор от трета държава \" е физическо лице, което притежава правоспособност за извършването на финансов одит на годишни финансови отчети или когато е приложимо - за извършването на ангажименти за сигурност по устойчивостта, на предприятие, учредено в трета държава, и което е различно от лице, регистрирано в държава - членка на Европейския съюз. 17. \" Одиторска мрежа \" е обединение, към което принадлежи регистриран одитор или одиторското дружество и което има за цел сътрудничество, подялба на приходи или разходи, или съсобственост на акции, контрол или управление, общи политики и процедури за контрол на качеството, обща бизнес стратегия, използване на обща фирма или на значителна част от професионалните ресурси. 18. (доп. - ДВ, бр. 79 от 2024 г.) \" Одиторска професия \" е професията на регистрираните одитори по предоставянето на услуги по финансов одит, изразяване на сигурност по устойчивостта, свързани с одита услуги или аналогични на тях, пряко или чрез одиторско дружество. 19. (доп. - ДВ, бр. 79 от 2024 г.) \" Одиторски ангажимент \" е ангажимент за финансов одит или ангажимент за сигурност по устойчивостта. 19а. (нова - ДВ, бр. 79 от 2024 г.) \" Одиторско дружество \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на отчети за устойчивостта, и което е вписано в регистъра по чл. 20 . 20. (доп. - ДВ, бр. 79 от 2024 г.) \" Одиторско дружество от трета държава \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на предприятие, учредено в трета държава, и което е различно от предприятието, регистрирано като одиторско дружество в държава - членка на Европейския съюз. 21. \" Опит в областта на финансовия одит \" е опитът в областта на счетоводството, финансовото отчитане и одита. 21а. (нова - ДВ, бр. 79 от 2024 г.) \" Опит в областта на изразяването на сигурност по устойчивостта \" е опитът в областта на извършването на ангажименти за сигурност по устойчивостта, отчитането на устойчивостта или други услуги, свързани с отчитането на корпоративното устойчиво развитие. 22. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) \" Основен предмет на дейност \" е дейността на търговското дружество, когато общата стойност на нетните приходи от продажби от тази дейност е повече от 50 на сто от общата стойност на нетните приходи от продажби за отчетния период. В сумата на нетните приходи от продажби от финансов одит и от ангажименти за сигурност по устойчивостта се включват и приходите от изпълнение на ангажименти, различни от финансов одит или от ангажименти за сигурност по устойчивостта, които по закон се изискват от регистриран одитор, както и приходите от изпълнение на одиторски услуги към компоненти за целите на финансов одит и ангажименти за сигурност по устойчивостта на група. 23. \" Отговорен одитор \" е одитор: а) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит, или когато е приложимо - за извършването на ангажимента за сигурност по устойчивостта, от името на одиторското дружество, или б) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит на финансовите отчети или когато е приложимо - за извършването на ангажимента за сигурност по устойчивостта, на групата, и одитор, определен като ръководещ и основно отговорен за извършването на одита на финансовите отчети или когато е приложимо - за извършването на ангажимента за сигурност по устойчивостта, на основните дъщерни компании, в случаи на одит на група, или в) (доп. - ДВ, бр. 79 от 2024 г.) който подписва одиторския доклад за финансов одит или когато е приложимо - по ангажимента за сигурност по устойчивостта. 23а. (нова - ДВ, бр. 79 от 2024 г.) \" Отчет за устойчивостта \" е отчетът относно устойчивото развитие по смисъла на чл. 2, т. 18 от Директива 2013/34/ЕС и Закона за счетоводството . 24. \" Предприятие \" е понятие по смисъла на чл. 2 от Закона за счетоводството . 25. (изм. и доп. - ДВ, бр. 79 от 2024 г.) \" Повторно \" е нарушението, извършено в едногодишен срок от издаването на влязло в сила наказателното постановление или сключено споразумение по реда на чл. 110а , съответно от издаването на влязло в сила решение за налагане на дисциплинарна мярка, с което на нарушителя е наложено наказание, съответно наложена дисциплинарна мярка, за същото по вид нарушение. 26. \" Предприятие от обществен интерес \" е понятие по смисъла на § 1, т. 22 от допълнителните разпоредби на Закона за счетоводството . 26а. (нова - ДВ, бр. 79 от 2024 г.) \" Признати форми на обучение \" са формите на обучение, определени съгласно правилата по чл. 71, ал. 3, т. 4 . 27. \" Приложима рамка за финансово отчитане \" е възприетата от предприятието рамка за финансово отчитане при изготвяне на финансовия отчет, която е подходяща от гледна точка на естеството на предприятието и целта на финансовия отчет или която се изисква от закон или от друг нормативен акт. Приложимата рамка за финансово отчитане определя формата и съдържанието на финансовия отчет. 28. (изм. - ДВ, бр. 79 от 2024 г.) \" Приложима рамка за отчитане по устойчивостта \" е възприетата от предприятието отчетна рамка по устойчивостта, която е подходяща от гледна точка на естеството на предприятието и целта на отчета за устойчивостта или която се изисква от закон или от друг нормативен акт. Приложимата рамка за отчитане по устойчивостта определя формата и съдържанието на отчета за устойчивостта. 28а. (нова - ДВ, бр. 79 от 2024 г.) \" Принцип за съпоставимост и равностойност на изискванията \" е изискване за наличието на съпоставимост и равностойност на изискванията, прилагани едновременно от Комисията и компетентните органи на третите държави при вписването на регистрирани одитори и при предоставянето на работни документи, в съответствие с чл. 44, параграф 1 от Директива 2006/43/ЕО . 29. (отм. - ДВ, бр. 18 от 2020 г., в сила от 28.02.2020 г.) 29а. (нова - ДВ, бр. 79 от 2024 г.) \" Проверка \" по смисъла на чл. 38, ал. 6 е съвкупност от процедури за преглед на качеството на професионалната дейност на членовете на ИДЕС, както и извършването на инспекции в изпълнение на делегирана по чл. 85, ал. 3 функция. 30. \" Професионален скептицизъм \" е такова поведение, при което се поставя под въпрос и се отделя повишено внимание на условия, които може да са показателни за евентуални неточности, дължащи се на грешка или измама, както и критична оценка на одитните данни. 31. \" Професионална дейност на член на ИДЕС \" е дейността по предоставянето на услуги, изискващи счетоводни или свързани с тях умения, извършвани от членовете на ИДЕС, включващи ангажименти за финансов одит, за преглед на финансова информация и за изразяване на сигурност, различни от одит или преглед, по договорени процедури и за компилация. 32. (доп. - ДВ, бр. 79 от 2024 г.) \" Професионална дейност на регистрирания одитор \" е дейността по задължителен финансов одит, задължителен ангажимент за изразяване на сигурност по устойчивостта и свързани с одита услуги. 33. (изм. и доп. - ДВ, бр. 79 от 2024 г.) \" Професионална преценка \" е компетентно, адекватно и съответно на обстоятелствата прилагане на полученото практическо обучение, знанията и опита на регистрирания одитор в съответствие с професионалните стандарти, етичните изисквания и приложимата отчетна рамка при вземането на решения при извършването на финансов одит или ангажимент за изразяване на сигурност по устойчивостта. 34. (изм. и доп. - ДВ, бр. 79 от 2024 г.) \" Разследване \" е изпълнението на съвкупност от процедури за преглед на работата на регистрираните одитори с цел разкриване и оценяване на неправилно изпълнение на ангажименти за задължителен финансов одит, на задължителни ангажименти за сигурност по устойчивостта и свързани с одита услуги спрямо изискванията на приложимите професионални стандарти и на законовите разпоредби. 35. (изм. - ДВ, бр. 79 от 2024 г.) \" Разумна степен на сигурност \" е висока, но не абсолютна, степен на сигурност, при която одиторският риск е намален до приемливо ниско ниво при конкретните обстоятелства на ангажимента. Видът, времето на изпълнение и обемът на процедурите при ангажименти с разумна степен на сигурност са по-разширени спрямо тези при ангажименти за ограничена степен на сигурност. Тя се изразява като позитивно одиторско мнение в одиторския доклад като уверение, че информацията - обект на одит или друг ангажимент за сигурност, не съдържа съществени неправилни отчитания. 36. (доп. - ДВ, бр. 79 от 2024 г.) \" Регистриран одитор \" е физическо лице или одиторско дружество, вписано в регистъра по чл. 20 , което има право да подписва одиторски доклади с одиторско мнение върху финансови отчети и/или одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 37. (доп. - ДВ, бр. 79 от 2024 г.) \" Регистриран одитор от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с мнение върху годишните финансови отчети на предприятия, както и когато е приложимо - с одиторско мнение, съответно одиторско заключение, относно информацията в отчета по устойчивостта към доклада за дейността. 37а. (нова - ДВ, бр. 18 от 2020 г., в сила от 28.02.2020 г.) \" Регистриран одитор, който е свързан по друг начин с регистрирания одитор - физическо лице, или с одиторското дружество \" съгласно чл. 21, ал. 2, т. 4 и ал. 3, т. 10 е лице, отговарящо на критериите по член 3, параграф 1, точка 26 от Регламент (ЕС) № 596/2014 на Европейския парламент и на Съвета от 16 април 2014 г. относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията (ОВ, L 173/1 от 12 юни 2014 г.). 37б. (нова - ДВ, бр. 79 от 2024 г.) \" Регистриран одитор по устойчивостта \" е регистриран одитор, вписан в регистъра по чл. 20 , който има право да подписва одиторски доклади с одиторско мнение, съответно одиторско заключение, относно информацията в отчета за устойчивостта към доклада за дейността. 37в. (нова - ДВ, бр. 79 от 2024 г.) \" Регистриран одитор по устойчивостта от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 38. \" Ръководство \" са лицата, управляващи и представляващи одитираното предприятие. 39. \" Ръководна длъжност \" е длъжност, включваща изпълнение на функции по ръководство и контрол на структурни звена, които имат пряко отношение към осъществяване на основния предмет на дейност на предприятието. 40. \" Свързани с одита услуги \" са: а) одити на финансови отчети, изготвени в съответствие с рамки със специално предназначение за регулаторни или надзорни цели, на предприятия от обществен интерес; б) (доп. - ДВ, бр. 79 от 2024 г.) ангажименти за изразяване на сигурност, извършвани по силата на закон или предназначени за широк кръг потребители и различни от одити или прегледи на историческа финансова информация, на предприятия от обществен интерес; в) ангажименти за изразяване на сигурност относно отчети за парникови газове. 41. \" Свързани лица \" е понятие по смисъла на § 1, т. 3 от допълнителните разпоредби на Данъчно-осигурителния процесуален кодекс . 42. (изм. - ДВ, бр. 25 от 2022 г., в сила от 29.03.2022 г.) \" Тесни връзки \" е понятие по смисъла на член 4, параграф 1, точка 38 от Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и за изменение на Регламент (ЕС) № 648/2012 (ОВ, L 176/1 от 27 юни 2013 г.). 43. \" Условно възнаграждение \" - условни са възнагражденията за одиторски ангажименти, изчислени върху предварително определена основа, свързана с резултата от дадена сделка или от извършената работа. Възнагражденията не се смятат за условни, когато са определени от съд или от компетентен орган. 44. (изм. - ДВ, бр. 15 от 2018 г., в сила от 16.02.2018 г.) \" Финансови инструменти \" е понятие съгласно чл. 4 от Закона за пазарите на финансови инструменти . 45. (доп. - ДВ, бр. 79 от 2024 г.) \" Широк кръг потребители \" са неограничен брой лица, различни от ръководството на одитираното предприятие и/или от посочените в договора за съответната услуга конкретни потребители на финансовата информация, както и когато е приложимо - на информация, изготвена за целите на отчитането на устойчивостта. § 2. (1) Този закон въвежда изискванията на: 1. Директива 2006/43/ЕС на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета; 2. Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети; 3. член 35 от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (OB, L 182/19 от 29 юни 2013 г.); 4. (нова - ДВ, бр. 79 от 2024 г.) Директива (ЕС) 2022/2464 на Европейския парламент и на Съвета от 14 декември 2022 г. за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта. (2) Този закон предвижда мерки по прилагане на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията. Преходни и Заключителни разпоредби § 3. Този закон отменя Закона за независимия финансов одит (обн., ДВ, бр. 101 от 2001 г.; изм., бр. 91 от 2002 г., бр. 96 от 2004 г., бр. 77 и 105 от 2005 г., бр. 30, 33, 62 и 105 от 2006 г., бр. 67 от 2008 г., бр. 95 от 2009 г., бр. 54 от 2010 г., бр. 99 от 2011 г., бр. 38, 60 и 102 от 2012 г., бр. 15 от 2013 г. и бр. 61 и 95 от 2015 г.). § 4. Председателят и членовете на Комисията за публичен надзор на регистрираните одитори продължават да изпълняват своите правомощия до изтичане на мандата, за който са избрани. § 5. За извършването на одити на финансови отчети на предприятия от обществен интерес и на одити на финансови отчети по Кодекса за застраховането , Кодекса за социално осигуряване и Закона за кредитните институции за отчетни периоди, завършващи на 31 декември 2016 г., се прилага отмененият Закон за независимия финансов одит . § 6. (1) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 20 и повече последователни години, не може да приеме или продължи ангажимент за задължителен финансов одит с този одитор, считано от 17 юни 2020 г. (2) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 11 и повече последователни години, но по-малко от 20 последователни години, не може да приеме или продължи ангажимент за задължителен финансов одит с този одитор, считано от 17 юни 2023 г. (3) Предприятие от обществен интерес, което до 17 юни 2016 г. включително е приело ангажимент за задължителен финансов одит с регистриран одитор, който до 16 юни 2014 г. включително е предоставял на същото предприятие услуги за задължителен финансов одит в продължение на по-малко от 11 последователни години, може да приема и продължава ангажименти за задължителен финансов одит с този одитор до достигане на максималната продължителност по чл. 65 . § 7. (1) В 6-месечен срок от влизането в сила на закона Комисията за публичен надзор на регистрираните одитори и Институтът на дипломираните експерт-счетоводители привеждат дейността си в съответствие с него. (2) В тримесечен срок от влизането в сила на закона Институтът на дипломираните експерт-счетоводители привежда в съответствие с него професионалните печати на регистрираните одитори. § 8. В 6-месечен срок от влизането в сила на закона: 1. предприятията от обществен интерес създават одитен комитет и приемат правила за дейността му в съответствие с чл. 107, ал. 7 ; 2. Агенцията по вписванията привежда дейността си в съответствие с него. § 9. Актовете на Комисията за публичен надзор на регистрираните одитори и на Института на дипломираните експерт-счетоводители, издадени до влизането в сила на закона, се прилагат, доколкото не му противоречат. § 10. Незавършените административнонаказателни производства, инспекции и разследвания до влизането в сила на закона се довършват по реда на отменения Закон за независимия финансов одит . § 11. В Кодекса за застраховането (обн., ДВ, бр. 102 от 2015 г.; доп., бр. 62 от 2016 г.) се правят следните изменения и допълнения: 1. В чл. 101 : а) алинея 1 се изменя така: \"(1) Годишните финансови отчети на застраховател, съответно презастраховател, застрахователен холдинг и финансов холдинг със смесена дейност със седалище в Република България, техните консолидирани финансови отчети, когато е приложимо, както и годишни справки, доклади и приложения по чл. 126, ал. 1 се проверяват и заверяват съвместно от две одиторски дружества, които са регистрирани одитори съгласно Закона за независимия финансов одит. Когато застрахователят е без право на достъп до единния пазар по чл. 16, проверката и заверката се извършват от едно одиторско дружество.\"; б) алинея 3 се изменя така: \"(3) Не може да бъде одитор по ал. 1 одиторско дружество, при което на регистрираните одитори, които ще извършат заверката от негово име, е отнемана правоспособност като одитор в Република България или в друга държава членка или не отговаря на критериите по чл. 101а, ал. 3.\"; в) алинея 4 се отменя. 2. Създава се чл. 101а : \"Утвърждаване на одитори Чл. 101а. (1) Застрахователите, презастрахователите, застрахователните холдинги и финансовите холдинги със смесена дейност със седалище в Република България избират одиторите по чл. 101, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от комисията, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" 3. В чл. 103 навсякъде думите \"одиторско предприятие\" се заменят с \"одиторите по чл. 101, ал. 1\". 4. В чл. 125 се създава ал. 3: \"(3) Управителният орган на застрахователен холдинг или финансов холдинг със смесена дейност със седалище в Република България, който е начело на група, изготвя и представя в комисията финансови отчети на предприятието, както и консолидираните финансови отчети, одитирани в съответствие с чл. 101, ал. 1 в срок не по-късно от 20 седмици след края на финансовата година.\" 5. В чл. 126, ал. 3 думите \"специализираното одиторско предприятие по чл. 101\" се заменят с \"одиторите по чл. 101, ал. 1\". 6. В чл. 587, ал. 3 : а) в т. 1 думите \"одиторското предприятие\" се заменят с \"одиторите по чл. 101, ал. 1\"; б) в т. 10 думите \"одиторско предприятие\" се заменят с \"регистрирани одитори съгласно Закона за независимия финансов одит\". 7. В чл. 599, ал. 3 и 4 думите \"одиторското предприятие\" се заменят с \"одиторите по чл. 101, ал. 1\". § 12. В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. - бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59, 68, 76, 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. - бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г. и бр. 62 от 2016 г.) се правят следните изменения и допълнения: 1. В чл. 187 : а) в ал. 1 думите \"от двама регистрирани одитори или от специализирано одиторско предприятие\" се заменят със \"съвместно от две одиторски дружества, които са регистрирани одитори съгласно Закона за независимия финансов одит\"; б) в ал. 2 думите \"и специализираните одиторски предприятия\" се заличават. 2. Създава се чл. 187а : \"Избор и назначаване на одитори Чл. 187а. (1) Пенсионноосигурителните дружества избират одиторите по чл. 187, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от Комисията за финансов надзор, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" § 13. В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г. и бр. 33, 59, 62 и 81 от 2016 г.) се правят следните изменения и допълнения: 1. В чл. 71, ал. 1, т. 7 думата \"одитор\" се заменя с \"одитори\". 2. В чл. 76 : а) в ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\"; б) в ал. 4 думата \"одитор\" се заменя с \"одитори\" и се създава изречение второ: \"Българската народна банка, съгласувано с Комисията за публичен надзор над регистрираните одитори, приема критерии за съгласуване на избора.\"; в) в ал. 6 думата \"одитор\" се заменя с \"одитори\"; г) в ал. 7 в текста преди т. 1 думите \"одиторът дава\" се заменят с \"одиторите дават\", а думите \"Одиторът извършва преглед и изразява\" се заменят с \"Одиторите извършват преглед и изразяват\". 3. В чл. 77, ал. 1, т. 4 думите \"одиторът да завери\" се заменят с \"одиторите да заверят\". 4. В чл. 78, ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\". § 14. В Закона за счетоводството (обн., ДВ, бр. 95 от 2015 г.; изм., бр. 74 от 2016 г.) се правят следните изменения и допълнения: 1. В чл. 38 се създава ал. 11: \"(11) В срок до 31 юли на текущата година Агенцията по вписванията предоставя в електронен вид на Националната агенция за приходите списък с предприятията, които не са публикували годишните си финансови отчети за предходната година в срока по ал. 1 и 2. Списъкът трябва да съдържа наименованието на предприятието и код по БУЛСТАТ. В срок до 30 септември на текущата година Националната агенция за приходите предприема необходимите мерки за извършването на проверки и установяване на нарушения по ал. 1 - 10.\" 2. В чл. 74, ал. 1 след думите \"не публикува финансов отчет\" се добавя \"в сроковете по чл. 38\". 3. В § 1, т. 22 от допълнителните разпоредби буква \"л\" се изменя така: \"л) ВиК оператори по смисъла на чл. 2, ал. 1 от Закона за регулиране на водоснабдителните и канализационните услуги, които са средни и големи предприятия.\" § 15. В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г. и бр. 42 и 76 от 2016 г.) се правят следните изменения: 1. В глава четиринадесета в наименованието на раздел III думата \"независим\" се заменя с \"регистриран\". 2. В чл. 150 : а) в ал. 1 в текста преди т. 1 думите \"независим одитор\" се заменят с \"регистриран одитор съгласно Закона за независимия финансов одит\"; б) в ал. 2 думата \"независимия\" се заменя с \"регистрирания\"; в) в ал. 3 думите \"независим\" и \"независимият\" се заменят съответно с \"регистриран\" и \"регистрираният\". 3. В чл. 151, ал. 1, т. 3 думата \"независимия\" се заменя с \"регистрирания\". § 16. В Закона за допълнителния надзор върху финансовите конгломерати (обн., ДВ, бр. 59 от 2006 г.; изм., бр. 52 от 2007 г., бр. 77 и 105 от 2011 г., бр. 70 от 2013 г., бр. 27 от 2014 г. и бр. 102 от 2015 г.) се правят следните изменения: 1. В чл. 19, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 20, ал. 3, т. 7 думата \"независим\" се заменя с \"регистриран\". § 17. В Закона за платежните услуги и платежните системи (обн., ДВ, бр. 23 от 2009 г.; изм., бр. 24 и 87 от 2009 г., бр. 101 от 2010 г., бр. 105 от 2011 г., бр. 103 от 2012 г., бр. 57 и 102 от 2015 г. и бр. 59 от 2016 г.) в чл. 23, ал. 1 думите \"специализирано одиторско предприятие\" се заменят с \"одиторско дружество\". § 18. В Закона за филмовата индустрия (обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 и 74 от 2009 г., бр. 99 от 2010 г.; Решение № 1 на Конституционния съд от 2011 г. - бр. 31 от 2011 г.; изм., бр. 82 от 2012 г. и бр. 15 и 68 от 2013 г.) в чл. 26, ал. 3 думите \"независим финансов одитор\" се заменят с \"регистриран одитор съгласно Закона за независимия финансов одит\". § 19. В Закона за пощенските услуги (обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г., бр. 35, 87 и 93 от 2009 г., бр. 101 и 102 от 2010 г., бр. 105 от 2011 г., бр. 38 от 2012 г., бр. 61 от 2014 г. и бр. 81 от 2016 г.) се правят следните изменения: 1. В чл. 29а, ал. 3 думата \"одитор\" се заменя с \"регистриран одитор съгласно Закона за независимия финансов одит\". 2. В чл. 29б, ал. 5 думата \"независим\" се заменя с \"регистриран\". § 20. В Закона за банковата несъстоятелност (обн., ДВ, бр. 92 от 2002 г.; изм., бр. 67 от 2003 г., бр. 36 от 2004 г., бр. 31 и 105 от 2005 г., бр. 30, 34, 59 и 80 от 2006 г., бр. 53 и 59 от 2007 г., бр. 67 от 2008 г., бр. 105 от 2011 г., бр. 98 от 2014 г., бр. 22, 41, 50, 61, 62 и 94 от 2015 г. и бр. 33 от 2016 г.) се правят следните изменения: 1. В чл. 78, ал. 1 думите \"изготвянето на оценката по чл. 80, ал. 1\" се заменят със \"завършването на инвентаризацията и оценката по чл. 52, ал. 1\". 2. В чл. 80, ал. 7 думите \"специализирано одиторско предприятие\" се заменят с \"одиторско дружество\". § 21. В Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г. и бр. 13, 15, 57 и 61 от 2016 г.) се правят следните изменения: 1. В чл. 170, ал. 1, т. 5 думите \"или специализирано одиторско предприятие\" се заличават. 2. В чл. 172, ал. 1, т. 13 думите \"или от специализирано одиторско предприятие\" се заличават. § 22. В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. - бр. 23 от 2015 г.; изм., бр. 24, 29, 61 и 79 от 2015 г. и бр. 50 от 2016 г.) се правят следните изменения: 1. В чл. 172, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 188, ал. 4 думата \"независим\" се заменя с \"регистриран\". 3. В чл. 222, ал. 8 думата \"независим\" се заменя с \"регистриран\". § 23. В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г. и бр. 45 и 58 от 2016 г.) в чл. 48, ал. 2, т. 18 думите \"или специализирано одиторско предприятие\" се заличават. § 24. В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36, 65, 66, 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г. и бр. 15, 51 и 52 от 2016 г.) в § 46, ал. 2 от преходните и заключителните разпоредби думата \"одитор\" се заменя с \"регистриран одитор съгласно Закона за независимия финансов одит\". § 25. В Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. - бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г. и бр. 58, 60, 74 и 88 от 2016 г.) в чл. 166, ал. 3, т. 2 думите \"или специализирано одиторско предприятие\" се заличават. § 26. В Закона за финансовото управление и контрол в публичния сектор (обн., ДВ, бр. 21 от 2006 г.; изм., бр. 42 от 2009 г., бр. 54 от 2010 г., бр. 98 от 2011 г., бр. 15 от 2013 г. и бр. 43 от 2016 г.) в чл. 16 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звено в специализираната администрация на Министерството на финансите, което е на негово пряко подчинение. (3) Служителите по ал. 2 трябва да имат завършено висше образование и придобита образователно-квалификационна степен \"магистър\" и най-малко три години стаж в областта на вътрешния контрол, вътрешния или външния одит.\" § 27. В Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г., бр. 42, 44, 78, 80, 82 и 99 от 2009 г., бр. 54 от 2010 г., бр. 8 и 98 от 2011 г., бр. 50 от 2012 г., бр. 15 от 2013 г., бр. 101 от 2015 г. и бр. 43 и 51 от 2016 г.) се правят следните изменения и допълнения: 1. В чл. 12, ал. 1 се създава изречение трето: \"Вътрешният одит в Министерството на финансите може да се осъществява от вътрешни одитори в рамките на звеното по чл. 16, ал. 2 от Закона за финансовото управление и контрол в публичния сектор, като в този случай ръководителят на звеното е ръководител и на вътрешния одит в Министерството на финансите и трябва да отговаря на изискванията на чл. 21, ал. 1 и 2.\" 2. В чл. 14, ал. 1 думите \"ал. 1\" се заменят с \"ал. 2\". 3. В чл. 47 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звеното по чл. 16, ал. 2 от Закона за финансовото управление и контрол в публичния сектор. (3) Служителите по ал. 2 трябва да отговарят на изискванията на чл. 21, ал. 1.\" § 28. В Закона за гражданското въздухоплаване (обн., ДВ, бр. 94 от 1972 г.; изм. и доп., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г., бр. 35, 47, 82 и 102 от 2009 г., бр. 63, 73 и 94 от 2010 г., бр. 41, 81 и 99 от 2011 г., бр. 38, 60 и 82 от 2012 г., бр. 15 и 66 от 2013 г., бр. 12, 53 и 98 от 2014 г., бр. 28 и 89 от 2015 г. и бр. 15 от 2016 г.) в чл. 48 думата \"независим\" се заличава. ------------------------- Законът е приет от 43-то Народно събрание на 15 ноември 2016 г. и е подпечатан с официалния печат на Народното събрание. Преходни и Заключителни разпоредби КЪМ ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 15 ОТ 2018 Г., В СИЛА ОТ 16.02.2018 Г.) § 42. Този закон влиза в сила от деня на обнародването му в \"Държавен вестник\", с изключение на: 1. член 222, ал. 1 - 3 , които влизат в сила от 3 септември 2019 г.; 2. параграф 13, т. 12, буква \"а\" , която влиза в сила от 1 януари 2018 г.; 3. параграф 13, т. 12, буква \"б\" , която влиза в сила от 21 ноември 2017 г.; 4. параграф 17, т. 37 относно чл. 264а и т. 39 относно чл. 273б , които влизат в сила от 1 януари 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 18 ОТ 2020 Г., В СИЛА ОТ 28.02.2020 Г.) § 46. Всички относими към вписването на регистрираните одитори в регистъра по чл. 20 документи и информация се предават от ИДЕС на Комисията в 6-месечен срок от влизането в сила на този закон. До предаването на пълната документация и информация се прилагат условията за поддържане на регистъра до влизането в сила на закона . § 47. Измененията относно ротацията на регистрираните одитори по чл. 65, ал. 3 и 4 влизат в сила за одити на финансови отчети за отчетни периоди, завършващи на 31 декември 2019 г. § 48. Председателите на одитните комитети в предприятията от обществен интерес са длъжни да предоставят първоначалната информация по чл. 109, ал. 4 в 6-месечен срок от влизането в сила на този закон . § 49. По незавършените административнонаказателни производства към датата на влизане в сила на този закон могат да бъдат сключвани споразумения за прекратяването им по реда на чл. 110а - 110в . § 50. Комисията издава наредбите по чл. 20, ал. 8 , чл. 108, ал. 1, т. 9 и чл. 109, ал. 5 в срок до три месеца от влизането в сила на този закон . . . . . . . . . . . . . . . . . . . . . . . . . . . . . . . . . . . . § 66. Законът влиза в сила от деня на обнародването му в \"Държавен вестник\", с изключение на: 1. параграф 57, т. 2 и § 60 , които влизат в сила от 1 януари 2020 г.; 2. параграф 57, т. 1 , която влиза в сила от 1 януари 2021 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ДАНЪЧНО-ОСИГУРИТЕЛНИЯ ПРОЦЕСУАЛЕН КОДЕКС (ОБН. - ДВ, БР. 105 ОТ 2020 Г., В СИЛА ОТ 01.01.2021 Г.) § 72. Законът влиза в сила от 1 януари 2021 г., с изключение на: 1. параграф 34 , който влиза в сила от 1 май 2021 г.; 2. параграфи 55 , 58 , 59 , 60 и § 69 относно създаването на чл. 26б от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , които влизат в сила от деня на обнародването му в \"Държавен вестник\"; 3. параграф 69 относно създаването на чл. 26а от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , който влиза в сила от 7 декември 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 25 ОТ 2022 Г., В СИЛА ОТ 29.03.2022 Г.) § 94. Законът влиза в сила от деня на обнародването му в \"Държавен вестник\", с изключение на § 79, т. 1, 4 и т. 9, буква \"а\" , които влизат в сила от 19 октомври 2022 г. Преходни и Заключителни разпоредби КЪМ ЗАКОНА ЗА ВЪВЕЖДАНЕ НА ЕВРОТО В РЕПУБЛИКА БЪЛГАРИЯ (ОБН. - ДВ, БР. 70 ОТ 2024 Г.) . . . . . . . . . . . . . . . . . . . . . . . . . . . . . . . . . . . § 5. (1) [ * ] Действащите нормативни актове, които уреждат задължения за плащане на такси, санкции, глоби и други публични задължения към държавата и общините в български левове, продължават да се прилагат в съответствие с предвидените в този закон правила за превалутиране. (2) Когато паричната сума в левове е посочена в закон или в подзаконов нормативен акт като резултат от въвеждане в българското законодателство на правен акт на Европейския съюз, в който изрично е посочена съответна сума в евро, при изменение на закона, съответно на подзаконовия нормативен акт, се посочва сумата в евро от правния акт на Европейския съюз. . . . . . . . . . . . . . . . . . . . . . . . . . . . . . . . . . . . § 60. Параграф 5, ал. 1 , § 8 - 36 , § 37, т. 1 - 12 и 14 - 20 и § 38 - 59 влизат в сила от датата, определена в Решение на Съвета на Европейския съюз за приемането на еврото от Република България, прието в съответствие с чл. 140, параграф 2 от Договора за функционирането на Европейския съюз и Регламент на Съвета на Европейския съюз, приет в съответствие с чл. 140, параграф 3 от Договора за функционирането на Европейския съюз . Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 79 ОТ 2024 Г.) § 91. За регистрираните одитори, които са вписани или са в процес на вписване към 1 януари 2024 г. в регистъра по чл. 20 , за дипломираните експерт-счетоводители, които към 1 януари 2024 г. са в процес по вписване в регистъра по чл. 17 , както и за кандидатите за дипломирани експерт-счетоводители, които към 1 януари 2024 г. са в процедура по кандидатстване и при условие че тази процедура приключи успешно до 1 януари 2026 г., допълнителните изисквания по отношение придобиването на квалификация на регистриран одитор по устойчивостта по глава втора не се прилагат. Тези лица могат да упражняват дейност като регистриран одитор по устойчивостта, след успешно придобиване на необходимите познания по отчитане на устойчивостта и по изразяване на сигурност по устойчивостта, включително по темите, посочени в член 19а, ал. 1 , чрез допълнително обучение по реда на правилата по чл. 71, ал. 3, т. 4 . § 92. Обученията по § 91 се провеждат от Института на дипломираните експерт-счетоводители. § 93. До приемане от Европейската комисия на стандартите по чл. 9, ал. 2 се прилагат Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. § 94. В тримесечен срок от влизането в сила на закона се обнародват в \"Държавен вестник\" Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. Стандартите се обнародват с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 95. В тримесечен срок от влизането в сила на закона в \"Държавен вестник\" се обнародва Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители. Ръководството се обнародва с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 96. До приемане от Европейската комисия на посочените в чл. 3а, ал. 4 Европейски стандарти за изразяване на сигурност по устойчивостта се изпълняват задължителни ангажименти за изразяване на ограничена степен на сигурност върху отчетите за устойчивостта на предприятията, освен ако предприятие не поиска извършването на ангажимент за изразяване на разумна степен сигурност върху неговия отчет за устойчивостта. § 97. За служителите от администрацията на Комисията, които са в трудови или служебни правоотношения преди 1 януари 2025 г., изпитите по чл. 19а, ал. 1 се признават за успешно положени, след успешно придобиване на необходимите познания по отчитане на устойчивостта и по изразяване на сигурност по устойчивостта, чрез допълнително обучение по реда на правилата по чл. 71, ал. 3, т. 4 . § 98. В шестмесечен срок от влизането в сила на закона Общото събрание на Института на дипломираните експерт-счетоводители приема съответните промени в устава си. § 99. В тримесечен срок от влизането в сила на този закон всеки регистриран одитор създава персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила на Комисията за публичен надзор над регистрираните одитори за вписване в регистъра по чл. 20 . § 100. За избора на регистрирани одитори по устойчивостта за отчетната 2024 г. не се прилагат изискванията на чл. 108, ал. 1, т. 6 . § 101. Незавършените административни, административнонаказателни и дисциплинарни производства към датата на влизането в сила на закона се довършват по реда на този закон . . . . . . . . . . . . . . . . . . . . . . . . . . . . . . . . . . . . Релевантни актове от Европейското законодателство Директиви: ДИРЕКТИВА (ЕС) 2023/2864 НА ЕВРОПЕЙСКИЯ ПАРЛАМЕНТ И НА СЪВЕТА от 13 декември 2023 година за изменение на някои директиви във връзка със създаването и функционирането на европейската единна точка за достъп ДИРЕКТИВА (ЕС) 2022/2464 НА ЕВРОПЕЙСКИЯ ПАРЛАМЕНТ И НА СЪВЕТА от 14 декември 2022 година за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта ДИРЕКТИВА 2014/56/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети ДИРЕКТИВА 2013/34/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета ДИРЕКТИВА 2006/43/ЕО НА ЕВРОПЕЙСКИЯ ПАРЛАМЕНТ И НА СЪВЕТА от 17 май 2006 година относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета Регламенти: РЕГЛАМЕНТ (ЕС) № 596/2014 НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията РЕГЛАМЕНТ (ЕС) № 537/2014 НА EВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията РЕГЛАМЕНТ (ЕС) № 575/2013 НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно пруденциалните изисквания за кредитните институции и инвестиционните посредници и за изменение на Регламент (ЕС) № 648/2012\n\nЗАКОН ЗА НЕЗАВИСИМИЯ ФИНАНСОВ ОДИТ И ИЗРАЗЯВАНЕТО НА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Обн. ДВ. бр. 95 от 29 Ноември 2016г. , изм. ДВ. бр. 15 от 16 Февруари 2018г. , изм. ДВ. бр. 17 от 26 Февруари 2019г. , изм. и доп. ДВ. бр. 18 от 28 Февруари 2020г. , изм. и доп. ДВ. бр. 105 от 11 Декември 2020г. , изм. ДВ. бр. 25 от 29 Март 2022г. , изм. ДВ. бр. 70 от 20 Август 2024г. , изм. и доп. ДВ. бр. 79 от 17 Септември 2024г. Проект: 602-01-28/18.05.2016 г . Част първа. ОБЩИ РАЗПОРЕДБИ Глава първа. ПРЕДМЕТ, ПРИЛОЖНО ПОЛЕ И ОПРЕДЕЛЕНИЯ Предмет Чл. 1. Този закон урежда: 1. (изм. и доп. - ДВ, бр. 79 от 2024 г.) целта, обхвата и принципите на независимия финансов одит, наричан по-нататък \"финансов одит\", както и ангажиментите за изразяване на сигурност върху отчети за корпоративното устойчиво развитие, наричани по-нататък \"отчети за устойчивостта\", извършвани от регистрираните одитори; 2. (изм. и доп. - ДВ, бр. 79 от 2024 г.) професионалните стандарти на организация, документиране и изпълнение, както и удостоверяване на резултатите от финансовия одит, както и ангажиментите за изразяване на сигурност по устойчивостта, наричани по-нататък \"приложими професионални стандарти\"; 3. (изм. - ДВ, бр. 79 от 2024 г.) придобиването на квалификация на дипломиран експерт-счетоводител; 4. придобиването на правоспособност и упражняването на одиторската професия от регистрираните одитори; 5. правата и задълженията на регистрираните одитори; 6. статута и функциите на Комисията за публичен надзор над регистрираните одитори, наричана по-нататък \"Комисията\"; 7. статута и функциите на Института на дипломираните експерт-счетоводители (ИДЕС); 8. дейността на одитните комитети в предприятията от обществен интерес. Цел на финансовия одит Чл. 2. Целта на финансовия одит е да повиши степента на доверие на потребителите на финансовия отчет чрез изразяването на одиторско мнение за това дали този отчет е изготвен във всички съществени аспекти в съответствие с приложимата рамка за финансово отчитане. Цел на изразяването на сигурност по устойчивостта Чл. 2а. (Нов - ДВ, бр. 79 от 2024 г.) Целта на изразяването на сигурност по устойчивостта е да се повиши доверието на потребителите на отчети за устойчивостта чрез изразяването на одиторско мнение, съответно одиторско заключение, относно съответствието на отчета за устойчивостта във всички съществени аспекти на изискванията на приложимата рамка за отчитане на устойчивостта. Финансов одит Чл. 3. (1) (Изм. - ДВ, бр. 79 от 2024 г.)  Финансовият одит е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторското мнение. (2) При изразяването на одиторско мнение се взема предвид типът на приложимата рамка за финансово отчитане. Изразяване на сигурност по устойчивостта Чл. 3а. (Нов - ДВ, бр. 79 от 2024 г.) (1) Изразяването на сигурност по устойчивостта се осъществява чрез изпълнението на одиторски ангажимент за изразяване на разумна или ограничена степен на сигурност, наричани по-нататък \"ангажименти за сигурност по устойчивостта\". (2) Изразяването на сигурност по устойчивостта е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторско мнение за изразяване на разумна сигурност, съответно одиторско заключение за изразяване на ограничена сигурност. (3) За изразяване на одиторското мнение, съответно одиторско заключение, при ангажимент за сигурност по устойчивостта, се взема предвид приложимата рамка за отчитане по устойчивостта. (4) Задължителният ангажимент за изразяването на сигурност по устойчивостта се осъществява чрез ангажимент за разумна степен на сигурност в съответствие с Европейските стандарти за изразяване на разумна сигурност по устойчивостта, приети от Европейската комисия съгласно чл. 26а, параграф 3, ал. 2 от Директива 2006/43/ЕО на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета, наричана по-нататък \" Директива 2006/43/ЕО \". Предмет на финансовия одит Чл. 4. Финансов одит се извършва на: 1. годишни или междинни, индивидуални или консолидирани финансови отчети, изготвени в съответствие с приложимата рамка за финансово отчитане; 2. други финансови отчети или финансова информация. Предмет на ангажименти за сигурност по устойчивостта Чл. 4а. (Нов - ДВ, бр. 79 от 2024 г.) Ангажиментите за сигурност по устойчивостта се извършват по отношение на годишни или междинни, индивидуални или консолидирани отчети за устойчивостта, изготвени в съответствие с приложимата рамка за отчитане на устойчивостта. Приложими отчетни рамки за финансово отчитане (Загл. доп. - ДВ, бр. 79 от 2024 г.) Чл. 5. (1) Приложимите рамки за финансово отчитане са: 1. обща рамка за финансово отчитане, регламентираща финансови отчети с общо предназначение за широк кръг потребители; 2. специфична рамка за финансово отчитане, регламентираща отчети за конкретни потребители. (2) Общите рамки за финансово отчитане са: 1. отчетна рамка за достоверно представяне, която съдържа поне едно от следните потвърждения: а) потвърждава изрично или по подразбиране, че за постигането на достоверно представяне на финансовия отчет може да е необходимо ръководството на одитираното предприятие да представи допълнителни оповестявания; б) потвърждава изрично, че за постигането на достоверно представяне на финансовия отчет може да е необходимо ръководството на одитираното предприятие да се отклони от дадено изискване на общата рамка; 2. обща рамка за съответствие, която не съдържа потвържденията по т. 1. Приложима рамка за отчитането на устойчивостта Чл. 5а. (Нов - ДВ, бр. 79 от 2024 г.) Приложимата рамка за отчитането на устойчивостта са приетите от Европейската комисия Европейски стандарти за отчитане на устойчивостта съгласно чл. 29б и 29в от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (ОВ, L 182/19 от 29 юни 2013 г.), наричана по-нататък \" Директива 2013/34/ЕС \", както и изискванията относно единен електронен формат на отчитането. Задължителен и доброволен финансов одит (Загл. изм. - ДВ, бр. 79 от 2024 г.) Чл. 6. (1) Финансовият одит е задължителен и доброволен. (2) (Доп. - ДВ, бр. 79 от 2024 г.) Задължителен финансов одит е одитът на годишните финансови отчети, доколкото това се изисква от закон или от правото на Европейския съюз. (3) (Доп. - ДВ, бр. 79 от 2024 г.)  Доброволен финансов одит е всеки друг финансов одит, различен от задължителния. Задължителен и доброволен ангажимент за сигурност по устойчивостта Чл. 6а. (Нов - ДВ, бр. 79 от 2024 г.) (1) Ангажиментът за сигурност по устойчивостта е задължителен и доброволен. (2) Задължителен е ангажиментът за сигурност по устойчивостта, доколкото това се изисква от закон или от правото на Европейския съюз. (3) Доброволен е ангажиментът за сигурност по устойчивостта, различен от задължителния. Регистрирани одитори Чл. 7. (1) (Изм. - ДВ, бр. 79 от 2024 г.) Финансов одит и ангажимент за сигурност по устойчивостта се извършват от регистрирани одитори, които са вписани в регистъра по чл. 20 . (2) Регистрираните одитори по смисъла на този закон са: 1. физически лица; 2. одиторски дружества. (3) (Доп. - ДВ, бр. 79 от 2024 г.)  Одиторско дружество за извършването на финансов одит  е търговско дружество, регистрирано по чл. 64, ал. 1, т. 1, 2 или 3 от Търговския закон или по законодателството на друга държава - членка на Европейския съюз, с основен предмет на дейност - извършването на финансов одит на финансови отчети на предприятия, при което три четвърти от членовете на управителния му орган са регистрирани одитори по този закон или са регистрирани одитори от други държави - членки на Европейския съюз, има добра репутация и е: 1. събирателно дружество, в което повече от половината от съдружниците са регистрирани одитори по този закон или по законодателството на други държави - членки на Европейския съюз; 2. командитно дружество, в което повече от половината от неограничено отговорните съдружници са регистрирани одитори по този закон или по законодателството на други държави - членки на Европейския съюз; 3. дружество с ограничена отговорност, в което повече от половината от гласовете в общото събрание на съдружниците и от капитала принадлежат на регистрирани одитори, одитори и/или на одиторски дружества от други държави - членки на Европейския съюз. (4) (Нова - ДВ, бр. 79 от 2024 г.)  Дружество за извършване на ангажименти за сигурност по устойчивостта е одиторско дружество по ал. 3, вписано в регистъра по чл. 20 и с основен предмет на дейност, включващ и ангажименти за сигурност по устойчивостта, в което поне един от съдружниците или управителите и поне един от отговорните одитори за ангажименти за сигурност по устойчивостта от името на дружеството са вписани в регистъра по чл. 20 като регистрирани одитори по устойчивостта. Способи за упражняване на одиторска професия Чл. 8. (1) Правото да се упражнява одиторска професия е изключително и се осъществява: 1. пряко: а) като физическо лице; б) чрез участие в търговско дружество, съответстващо на изискванията за одиторско дружество по чл. 7 ; в) по трудов договор в одиторско дружество или в търговско дружество, съответстващо на изискванията за одиторско дружество по чл. 7 ; г) по облигационен договор с одиторско дружество или с търговско дружество, съответстващо на изискванията за одиторско дружество по чл. 7 ; 2. чрез участие в одиторско дружество, което е вписано като регистриран одитор в регистъра по чл. 20 ; 3. чрез участие в гражданско дружество по Закона за задълженията и договорите . (2) (Изм. и доп. - ДВ, бр. 79 от 2024 г.)  Регистриран одитор не може да упражнява одиторската професия чрез участие като съдружник в повече от едно търговско дружество и/или одиторско дружество. Професионални стандарти за финансов одит и за ангажименти за сигурност по устойчивостта (Загл. доп. - ДВ, бр. 79 от 2024 г.) Чл. 9. (1) (Изм. - ДВ, бр. 79 от 2024 г.) Регистрираният одитор осъществява своята професионална дейност на територията на страната, като прилага принципите и изискванията на приложимите професионални стандарти към датата на поемане на съответния одиторски ангажимент. (2) (Изм. - ДВ, бр. 79 от 2024 г.)  Приложими професионални стандарти са Европейските стандарти, приети от Европейската комисия съгласно чл. 26 и 26а от Директива 2006/43/ЕО . (3) (Изм. - ДВ, бр. 79 от 2024 г.) Регистрираният одитор може да извършва услуги, различни от задължителен финансов одит и свързаните с одита услуги, като прилага изискванията на други професионални стандарти, когато одиторският ангажимент е поет при прилагане на тези други стандарти. (4) (Нова - ДВ, бр. 79 от 2024 г.) Регистрираният одитор може да извършва услуги, различни от задължителен ангажимент за сигурност по устойчивостта, като прилага изискванията на други професионални стандарти за изразяване на сигурност, когато одиторският ангажимент е поет при прилагане на тези други стандарти. Професионална етика Чл. 10. (Изм. - ДВ, бр. 79 от 2024 г.) При осъществяване на професионалната си дейност регистрираният одитор прилага принципите и изискванията на Международния етичен кодекс на професионалните счетоводители (включително Международни стандарти за независимост), посочени в Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители и възприето от ИДЕС, наричано по-нататък \"Етичен кодекс\". Професионална тайна Чл. 11. Регистрираният одитор, членовете на одитните екипи и всички лица, които работят за него, спазват задължението за професионална тайна за информацията, станала им известна при или по повод изпълнение на одиторски ангажимент, освен когато разкриването и се изисква за целите на съдебно производство или по закон. Публичен надзор над регистрираните одитори Чл. 12. (1) Публичният надзор над регистрираните одитори се осъществява от Комисията. (2) Надзорът по ал. 1 се осъществява съгласно изискванията на този закон и на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит в предприятия от обществен интерес и за отмяна на Решение 2005/909/ на Комисията (OB, L 158/77 от 27 май 2014 г.), наричан по-нататък \" Регламент (ЕС) № 537/2014 \", върху: 1. професионалната дейност на регистрираните одитори; 2. дейността на ИДЕС в случаите, посочени в този закон. 3. (отм. - ДВ, бр. 18 от 2020 г., в сила от 28.02.2020 г.) (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Комисията осъществява постоянно наблюдение на развитието на пазара на предоставяне на услуги съгласно изискванията на чл. 27 от Регламент (ЕС) № 537/2014 , както и на предоставянето на услуги за изразяване на сигурност по устойчивостта на предприятия от обществен интерес. (4) (Предишна ал. 3 - ДВ, бр. 18 от 2020 г., в сила от 28.02.2020 г.) Комисията е компетентният орган за регулирането и надзора над регистрираните одитори в Република България. Глава втора. ПРИДОБИВАНЕ НА КВАЛИФИКАЦИЯ НА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г., ИЗМ. - ДВ, БР. 79 ОТ 2024 Г.) Глава втора. ПРИДОБИВАНЕ НА ДИПЛОМА ЗА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г.) Глава втора. ПРИДОБИВАНЕ НА ПРАВОСПОСОБНОСТ НА ДИПЛОМИРАН ЕКСПЕРТ-СЧЕТОВОДИТЕЛ И НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ Изисквания за кандидатстване за дипломиран експерт-счетоводител (Загл. доп. - ДВ, бр. 79 от 2024 г.) Чл. 13. (1) (Изм. - ДВ, бр. 79 от 2024 г.) За дипломиран експерт-счетоводител може да кандидатства лице с добра репутация. (2) (Изм. - ДВ, бр. 79 от 2024 г.) За придобиване на квалификация на дипломиран експерт-счетоводител може да кандидатства лице, което притежава: 1. счетоводно-икономическо образование с образователно-квалификационна степен \"магистър\" и 4 години професионален стаж; 2. счетоводно-икономическо образование с образователно-квалификационна степен \"бакалавър\" и 5 години професионален стаж; 3. друго висше икономическо образование и 7 години професионален стаж; 4. друго висше образование и 10 години професионален стаж. (3) (Доп. - ДВ, бр. 79 от 2024 г.)  Професионален стаж по ал. 2 е стаж в областта на счетоводството, вътрешния одит, външния одит и финансовата инспекция, като орган на Националната агенция за приходите, като инспектор в Комисията, като експерт от специализираната администрация на Комисията за финансов надзор или като преподавател във висше училище в областта на счетоводството, контрола и финансите. Изискване за предварително полагане на изпити за дипломиран експерт-счетоводител Чл. 14. (1) За да придобие право да се яви на изпитите по чл. 15 , кандидатът за дипломиран експерт-счетоводител трябва да е положил успешно изпити във висше училище в следните области: 1. обща теория на счетоводството; 2. финансово счетоводство; 3. управленско счетоводство; 4. анализ на финансовите отчети; 5. финансов контрол и одиторски стандарти, включително Международните одиторски стандарти; 6. търговско право; 7. данъчно право; 8. трудово и осигурително право; 9. финанси на предприятието; 10. математика и статистика; 11. микроикономика; 12. основи на финансовото управление на предприятието; 13. информационни системи и технологии; 14. управление на риска и вътрешен контрол; 15. професионална етика и независимост. (2) Когато кандидатът за дипломиран експерт-счетоводител не е положил изпит в някоя от областите, посочени в ал. 1, същият полага такъв изпит в съответствие с правилата по чл. 71, ал. 3, т. 4 . Изпити за придобиване на квалификация на дипломиран експерт-счетоводител (Загл. изм. - ДВ, бр. 79 от 2024 г.) Чл. 15. (1) (Изм. - ДВ, бр. 79 от 2024 г.) Квалификация на дипломиран експерт-счетоводител се придобива след успешно полагане на следните писмени изпити: 1. счетоводство, включително Международните счетоводни стандарти; 2. търговско право; 3. данъчно и осигурително право; 4. независим финансов одит, включително Международните одиторски стандарти. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 105 от 2020 г., в сила от 01.01.2021 г.) Изпитите по ал. 1, т. 1 и 4 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на правоспособност на регистриран одитор по съответния законов ред в държава - членка на Европейския съюз, или в трета държава. За признаване на изпита по ал. 1, т. 1 кандидатът полага пред ИДЕС изпит с въпроси по Закона за счетоводството и Националните счетоводни стандарти. (4) (Нова - ДВ, бр. 18 от 2020 г., в сила от 28.02.2020 г.) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Практическо обучение за допускане до изпит по независим финансов одит на кандидат за дипломиран експерт-счетоводител Чл. 16. (1) За допускане до изпита по независим финансов одит кандидатът за дипломиран експерт-счетоводител трябва да е преминал най-малко една година практическо обучение в областта на одита на годишни финансови отчети или други финансови отчети. (2) Изискването по ал. 1 не се прилага, когато кандидатът докаже, че не по-малко от три години е извършвал ефективно дейност, която е аналогична на финансов одит. Диплома и регистриране на дипломиран експерт-счетоводител Чл. 17. Кандидатът, успешно издържал изпитите по чл. 15 , получава диплома за дипломиран експерт-счетоводител и се вписва в регистър на дипломираните експерт-счетоводители при ИДЕС. Придобиване на правоспособност на регистриран одитор Чл. 18. (1) (Доп. - ДВ, бр. 79 от 2024 г.) Дипломиран експерт-счетоводител придобива право да подписва одиторски доклади с мнение върху финансови отчети след три години практическо обучение в областта на одита на годишни индивидуални и консолидирани финансови отчети или други финансови отчети и след вписването му в регистъра по чл. 20 . (2) В случаите по чл. 16, ал. 2 практическото обучение по ал. 1 трябва да е не по-малко от две години. (3) Изискването за практическо обучение по ал. 1 не се прилага, когато обучението по чл. 16, ал. 1 е не по-малко от три години. (4) (Нова - ДВ, бр. 79 от 2024 г.) Регистриран одитор - физическо лице, придобива правото да подписва одиторски доклади с одиторско мнение, съответно одиторско заключение, върху отчети за устойчивостта след придобиване на допълнителна квалификация чрез успешно полагане на изпитите по чл. 19а и осем месеца практическо обучение в областта на изразяването на сигурност върху годишни индивидуални и консолидирани отчети за устойчивостта или други отчети за устойчивостта, и след вписването му в регистъра по чл. 20 . Практическо обучение Чл. 19. (1) Практическото обучение по чл. 16, ал. 1 , чл. 18 и 25 се провежда при регистриран одитор. (2) Условията и редът за удостоверяване на практическото обучение по чл. 16 , 18 и 25 се определят с правилата по чл. 71, ал. 3, т. 4 . Изпити за придобиване на допълнителна квалификация на регистриран одитор по устойчивостта Чл. 19а. (Нов - ДВ, бр. 79 от 2024 г.)   (1) Квалификация на регистриран одитор по устойчивостта се придобива след успешно полагане на писмени изпити в следните области: 1. нормативни изисквания и стандарти, свързани с изготвянето на годишни индивидуални и консолидирани отчети за устойчивостта; 2. анализ на устойчивостта; 3. процеси на наблюдение, анализ и контрол относно въпросите по устойчивостта по смисъла на чл. 8, параграф 3, буква \"в\" от Директива 2006/43/ЕО ; 4. нормативни изисквания и стандарти за изразяване на сигурност по устойчивостта, приети от Европейската комисия. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) Изпитите по ал. 1 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на квалификация на регистриран одитор по устойчивостта, по съответния законов ред в държава - членка на Европейския съюз, или в трета държава. (4) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Регистър на регистрираните одитори Чл. 20. (1) (Изм. - ДВ, бр. 18 от 2020 г., в сила от 28.02.2020 г.) Комисията организира и поддържа Регистър на регистрираните одитори. (2) В регистъра се вписват само физически лица или одиторски дружества с добра репутация. (3) (Изм. - ДВ, бр. 79 от 2024 г.) За вписване в регистъра дипломираният експерт-счетоводител, съответно кандидатът за регистриран одитор по устойчивостта - физическо лице, подава заявление, към което се прилагат декларация за добра репутация и други доказателства, удостоверяващи съответствие с изискванията на закона. (4) (Изм. - ДВ, бр. 18 от 2020 г., в сила от 28.02.2020 г.,  изм. - ДВ, бр. 79 от 2024 г.) За вписване на одиторските дружества в регистъра лицата, които представляват дружеството, подават заявление, към което се прилагат: данни за имената и адресите на съдружниците; декларация от управителите, че дружеството отговаря на изискванията на този закон; декларация от физическите лица, които са съдружници или членове на управителни или контролни органи на одиторското дружество, за добра репутация. (5) (Изм. - ДВ, бр. 18 от 2020 г., в сила от 28.02.2020 г.) Комисията се произнася по заявлението по ал. 3 и 4 с мотивирано решение в 30-дневен срок от датата на подаването му. Решението за регистрация се съобщава писмено на заинтересованите лица. (6) (Отм. - ДВ, бр. 18 от 2020 г., в сила от 28.02.2020 г.) (7) (Изм. - ДВ, бр. 18 от 2020 г., в сила от 28.02.2020 г.) Решението на Комисията по ал. 5 за отказ от вписване в регистъра подлежи на съдебно обжалване по реда на Административнопроцесуалния кодекс . (8) (Изм. - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра се определят с наредба, приета от Комисията. Информация в регистъра Чл. 21. (1) Регистърът по чл. 20 е публичен, като информацията в него се съхранява в електронна форма, на български език и е достъпна на официалните интернет страници на Комисията и на ИДЕС . (2) За регистрираните одитори - физически лица, в регистъра по чл. 20 се съдържа следната информация: 1. (изм. - ДВ, бр. 79 от 2024 г.) имената по документ за самоличност, адрес за връчване на съобщения в страната, електронен адрес за уведомяване, телефон, регистрационен номер, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 2. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление и интернет страница (ако е приложимо) на търговското дружество, чрез което се упражнява одиторската професия; 3. (изм. и доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление, интернет страница (ако е приложимо) и регистрационен номер на одиторското дружество, в което лицето участва като съдружник или упражнява одиторска професия; 4. (нова - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички регистрирани одитори, които са свързани като съдружници или по друг начин с регистрирания одитор; 5. (предишна т. 4 - ДВ, бр. 18 от 2020 г., в сила от 28.02.2020 г.) всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирала лицето; 6. (предишна т. 5 - ДВ, бр. 18 от 2020 г., в сила от 28.02.2020 г.) вписаните по чл. 23, ал. 1 одитори и одиторски дружества от трети държави се отбелязват изрично като одитори и одиторски дружества от трети държави, а не като регистрирани одитори; 7. (нова - ДВ, бр. 79 от 2024 г.) наличие на правоспособност за извършване на ангажименти за сигурност по устойчивостта. (3) За регистрираните одитори - одиторски дружества, в регистъра по чл. 20 се съдържа следната информация: 1. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код и регистрационен номер; 2. правно-организационна форма; 3. данни за всеки съдружник, за размера на неговите дялове и вида на отговорността му; 4. (изм. - ДВ, бр. 79 от 2024 г.) лице за контакт, негови телефон за връзка и електронен адрес за уведомяване; 5. (доп. - ДВ, бр. 79 от 2024 г.)  седалище и адрес на управление, телефон за връзка, адрес за връчване на съобщения в страната, електронен адрес за уведомяване, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 6. адресите на всички офиси на дружеството в страната; 7. (изм. - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички съдружници и регистрационен номер на съдружниците, които са регистрирани одитори; 8. имената, адресите за кореспонденция и регистрационните номера на регистрираните одитори, които са в договорни отношения с одиторското дружество; 9. имената и адресите на членовете на управителните или контролните органи на одиторското дружество, които са регистрирани одитори; 10. (доп. - ДВ, бр. 18 от 2020 г., в сила от 28.02.2020 г.) имената и адресите на всички регистрирани одитори, които са свързани като съдружници или по друг начин с одиторското дружество; 11. членството в одиторска мрежа и списък на имената и адресите на дружествата - членове или свързани с одиторската мрежа, или указание за мястото, където такава информация е публично достъпна; 12. всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирал дружеството; 13. (нова - ДВ, бр. 79 от 2024 г.)  наличие на правоспособност за извършване на ангажименти за сигурност по устойчивостта. (4) (Изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) При промяна в подлежащите на вписване обстоятелства лицата по ал. 2 и 3 в 7-дневен срок от настъпването и уведомяват писмено Комисията, която отразява промяната в срок до три работни дни от постъпване на уведомлението. Към уведомлението се прилагат съответните доказателства, удостоверяващи основанието за промяна. (5) В регистъра по чл. 20 се вписва и информация за: 1. отписване от регистъра, както и основанията за това; 2. (изм. - ДВ, бр. 18 от 2020 г., в сила от 28.02.2020 г.) наложените на регистрираните одитори административни наказания с влезли в сила наказателни постановления; 3. влязлото в сила решение на Комисията за приложена надзорна мярка по чл. 89, ал. 2, т. 5, 6, 7 или 8 , включително срока за нейното прилагане; 4. (изм. - ДВ, бр. 79 от 2024 г.) влязлото в сила решение за наложена дисциплинарна мярка по чл. 40, ал. 4, т. 6 и 7 , включително срока за нейното прилагане; 5. (нова - ДВ, бр. 18 от 2020 г., в сила от 28.02.2020 г.) оценката по чл. 87, ал. 8 ; 6. (предишна т. 5 - ДВ, бр. 18 от 2020 г., в сила от 28.02.2020 г.) временно неупражняване на професионална дейност, различно от т. 3 и 4. (6) (Нова - ДВ, бр. 18 от 2020 г., в сила от 28.02.2020 г.) Публичната информация по ал. 5 се оповестява на официалните интернет страници на Комисията и на ИДЕС , както следва: 1. информацията по т. 1 се актуализира в 7-дневен срок от узнаването и се архивира; 2. информацията по т. 2 се публикува в едномесечен срок от влизането в сила на административното наказание и остава публична в продължение на 5 години; 3. информацията по т. 3 се публикува в едномесечен срок от влизането в сила на надзорната мярка и остава публична през срока на нейното действие; 4. информацията по т. 4 се публикува в едномесечен срок от влизането в сила на дисциплинарната мярка, включително и произтичащите от нея последици, и остава публична през срока на нейното действие; 5. информацията по т. 5 се публикува в 14-дневен срок от датата на решението на Комисията, с което оценката е определена, и остава публична до приемането на решение за нова оценка. Вписване на регистрирани одитори от други държави - членки на Европейския съюз Чл. 22. (1) Физическо лице, придобило в друга държава - членка на Европейския съюз, правоспособност да подписва одиторски доклади с мнение върху финансови отчети, се вписва в регистъра по чл. 20 след успешното полагане пред ИДЕС на изпити по българско търговско, данъчно и осигурително право на български език. Изпитите се провеждат в съответствие с правилата по чл. 71, ал. 3, т. 4 . (2) Одиторско дружество, регистрирано в друга държава - членка на Европейския съюз, което желае да извършва финансов одит в страната, се вписва в регистъра по чл. 20 , при условие че всяко физическо лице, извършващо финансов одит от името на одиторското дружество, е вписано в регистъра. (3) За вписване в регистъра по чл. 20 лицата по ал. 1 и 2 подават заявление, към което прилагат удостоверение за регистрация, издадено не по-рано от три месеца от датата на подаване на заявлението от компетентния орган на държавата членка по произход. (4) Професионалната дейност на регистрираните одитори, вписани по реда на този член, подлежи на публичен надзор по реда на този закон. (5) (Нова - ДВ, бр. 18 от 2020 г., в сила от 28.02.2020 г.) Комисията уведомява компетентния орган на държавата членка по произход за всеки регистриран одитор, вписан по реда на ал. 1 - 3. (6) (Нова - ДВ, бр. 79 от 2024 г.) Разпоредбите на ал. 2 - 5 се прилагат съответно и за регистрираните одитори по устойчивостта. Вписване на регистрирани одитори от трети държави Чл. 23. (1) (Изм. - ДВ, бр. 70 от 2024 г. [*] ) В регистъра по чл. 20 се вписва всеки одитор - физическо лице, от трета държава, който представи одиторски доклад от задължителен одит на годишен финансов отчет на дружество, учредено извън Европейския съюз, чиито прехвърляеми ценни книжа са допуснати за търгуване на регулиран пазар в страната, освен когато дружеството издава единствено дългови ценни книжа по смисъла на чл. 100к, ал. 2, т. 4 от Закона за публичното предлагане на ценни книжа , допуснати до търговия на регулиран пазар, с единична номинална стойност не по-малка от 50 000 евро, или в случаите на дългови ценни книжа, деноминирани във валута, различна от евро, с номинална стойност към датата на издаването им не по-малка от 50 000 евро. (2) (Изм. - ДВ, бр. 79 от 2024 г.)  При спазване на принципа за съпоставимост и равностойност на изискванията се вписва в регистъра по чл. 20 всеки одитор - физическо лице, от трета държава, след като представи доказателства, че отговаря на изисквания, равностойни на предвидените в чл. 13 - 19 и чл. 20, ал. 2 , и след успешно полагане на изпитите по чл. 22, ал. 1 . (3) (Изм. - ДВ, бр. 79 от 2024 г.)   При спазване на принципа за съпоставимост и равностойност на изискванията се вписва в регистъра по чл. 20 като регистриран одитор - одиторско дружество, от трета държава, което представи доказателства, че: 1. три четвърти от членовете на органите на управление и регистрираните одитори, извършващи задължителен финансов одит от името на дружеството, отговарят на изисквания, равностойни на предвидените в чл. 13 - 19 и чл. 20, ал. 2 ; 2. дружеството извършва задължителен финансов одит при спазване на изискванията за независимост и обективност и правила, равностойни на предвидените в чл. 31 и 54 ; 3. одиторското дружество публикува на своята интернет страница годишен доклад за прозрачност, отговарящ на изискванията на Регламент (ЕС) № 537/2014 . (4) Професионалната дейност на одитори от трети държави, вписани в регистъра по чл. 20 , подлежи на публичен надзор по реда на този закон. (5) За одиторите от трети държави, вписани в регистъра по чл. 20 , се прилагат и изискванията на Регламент (ЕС) № 537/2014 . (6) (Изм. - ДВ, бр. 79 от 2024 г.)  Комисията уведомява Европейската комисия за извършената оценка за съпоставимост и равностойност на изискванията по ал. 2 и 3, както и за основните договорености за сътрудничество със системите за публичен надзор, гарантиране на качеството и налагане на санкции. (7) Одиторските доклади от задължителен финансов одит, издадени от одитори или одиторски дружества от трети държави, които не са регистрирани в страната по съответния ред, не пораждат правни последици на територията на страната. (8) (Нова - ДВ, бр. 79 от 2024 г.)  Разпоредбите на ал. 1 - 7 се прилагат съответно и за регистрираните одитори по устойчивостта. Отписване от регистъра Чл. 24. (1) Регистрираният одитор се отписва от регистъра по чл. 20 в следните случаи: 1. (доп.  - ДВ, бр. 79 от 2024 г.)   подаване на заявление за заличаване на регистрацията като регистриран одитор, както и за частично заличаване на регистрацията като регистриран одитор по устойчивостта; 2. (изм. - ДВ, бр. 18 от 2020 г., в сила от 28.02.2020 г.) влязла в сила присъда за извършено умишлено престъпление от общ характер; 3. (отм.  - ДВ, бр. 79 от 2024 г.) 4. влязло в сила решение за временно изключване от ИДЕС; 5.  (доп.  - ДВ, бр. 79 от 2024 г.)   когато одиторско дружество престане да отговаря на изискванията на чл. 7, ал. 3 или 4 ; 6. смърт на физическото лице. (2) При отписване или при временно лишаване от правото да упражнява одиторска професия на регистриран одитор, одобрен и в друга държава - членка на Европейския съюз, и вписан в регистъра на тази държава членка, Комисията уведомява за това компетентните органи на съответната държава членка, като посочва и причините за това. (3) (Изм. - ДВ, бр. 18 от 2020 г., в сила от 28.02.2020 г.) В случаите по ал. 1, т. 1 - 5 по преценка на Комисията съответната одиторска практика до датата на отписване може да бъде проверена чрез инспекция или разследване. Повторно вписване в регистъра Чл. 25. (1) (Изм. - ДВ, бр. 18 от 2020 г., в сила от 28.02.2020 г.) Регистриран одитор - физическо лице, който 4 или повече години е бил отписан от регистъра по чл. 20 на основание чл. 24, ал. 1, т. 1 - 4 , може да бъде вписан отново в регистъра след практическо обучение от една година, проведено по реда на чл. 19 през последните две години преди повторното вписване. (2) (Изм. - ДВ, бр. 79 от 2024 г.)    За повторно вписване в регистъра дипломираният експерт-счетоводител подава заявление, към което се прилага  документ за удостоверяване на изпълнението на изискванията на ал. 1, както и декларация, че отговаря на изискванията на този закон. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно при повторно вписване като регистриран одитор по устойчивостта. Такса за вписване в регистъра Чл. 26. (Отм. - ДВ, бр. 18 от 2020 г., в сила от 28.02.2020 г.) Клетва Чл. 27. (Изм. - ДВ, бр. 18 от 2020 г., в сила от 28.02.2020 г.) Всеки дипломиран експерт-счетоводител преди вписването му в регистъра по чл. 36, ал. 1, т. 5 полага клетва пред ИДЕС съгласно неговия устав. Професионален печат Чл. 28. (Отм. - ДВ, бр. 79 от 2024 г.) Глава трета. УПРАЖНЯВАНЕ НА ОДИТОРСКА ПРОФЕСИЯ Права на регистрирания одитор Чл. 29. (1) (Изм. - ДВ, бр. 79 от 2024 г.)  Регистрираните одитори имат изключителното право да извършват финансов одит, съответно регистрираните одитори по устойчивостта имат изключителното право да извършват ангажименти за сигурност по устойчивостта, при условията и по реда на този закон. (2) При извършване на финансов одит регистрираният одитор има право: 1. да изисква и да получи пълно съдействие от ръководството на одитираното предприятие по въпроси, имащи отношение към изготвяне на финансовите отчети; 2. да получи неограничен достъп до всякаква информация във връзка с дейността на одитираното предприятие, имаща отношение към изготвяне на финансовите отчети; 3. да присъства при провеждането на инвентаризация на активите и пасивите на одитираното предприятие; 4. по негова преценка да наблюдава процеси, свързани с дейността и управлението на одитираното предприятие. (3) (Нова - ДВ, бр. 79 от 2024 г.)  Разпоредбите на ал. 2 се прилагат съответно и за регистрираните одитори по устойчивостта при извършване на ангажимент за сигурност по устойчивостта. Продължаващо професионално развитие Чл. 30. (1) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Всеки регистриран одитор - физическо лице, участва в признати форми на обучение за поддържане и развитие на професионалната си квалификация с продължителност не по-малка от 40 часа за календарна година. Регистрираните одитори, вписани в регистъра по чл. 20 с правоспособност за извършване на ангажименти за сигурност по устойчивостта, допълнително участват в признати от ИДЕС форми на обучение с продължителност, не по-малка от 20 часа за календарна година. (2) (Изм. - ДВ, бр. 79 от 2024 г.) Условията и редът за провеждане и отчитане на участието в признати форми на обучение за поддържане и развитие на професионалната квалификация на регистрираните одитори се определят с правилата по чл. 71, ал. 3, т. 4 . Задължения на регистрирания одитор Чл. 31. (1) При упражняване на одиторската професия регистрираният одитор е длъжен да: 1. (изм. - ДВ, бр. 79 от 2024 г.) спазва фундаменталните принципи на професионалната етика - почтеност, обективност, професионална компетентност и надлежно внимание, конфиденциалност и професионално поведение, съгласно изискванията на приложимите професионални стандарти и Етичния кодекс; 2. (изм. - ДВ, бр. 79 от 2024 г.) изпълнява поетия одиторски ангажимент в съответствие с приложимите професионални стандарти; 3. защитава по подходящ начин професионалната тайна по отношение на информацията и документите, до които има достъп, както по време на изпълнение на одиторски ангажимент, така и след приключването му; 4. (изм. - ДВ, бр. 79 от 2024 г.) предоставя при поискване от заместващия го регистриран одитор достъп до притежаваната от него относима информация за предприятието, обект на одиторския ангажимент, и изпълнения от него одиторски ангажимент за предходни години съгласно изискванията на приложимите професионални стандарти и Етичния кодекс и да може да удостовери, че е предоставил на заместващия го регистриран одитор достъп до тази информация; 5. (изм. - ДВ, бр. 79 от 2024 г.) информира ръководството на предприятието, обект на одиторския ангажимент, за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 6. (изм. и доп. - ДВ, бр. 79 от 2024 г.) разяснява на ръководството на предприятието, обект на одиторския ангажимент, характера и основанията за модифициране на одиторското мнение, съответно одиторското заключение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение, съответно одиторското заключение; 7. (доп. - ДВ, бр. 79 от 2024 г.) отчита ежегодно дейността си чрез подаване на Единен годишен отчет в електронен вид на електронна платформа, поддържана от ИДЕС, и в съответствие с правилата по чл. 71, ал. 3, т. 4 ; 8. (изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) се застрахова за рисковете на своята дейност за вреди, настъпили вследствие на виновно неизпълнение на неговите задължения, с изключение на времето, през което не предоставя услуги, включващи ангажименти за финансов одит за сигурност по устойчивостта, за преглед на финансова информация и за други ангажименти за изразяване на сигурност, различни от одит или преглед или ангажимент за сигурност по устойчивостта; 9. съдейства на Комисията и на ИДЕС при упражняването на техните правомощия; 10. съхранява одиторската документация за срок 5 години след датата на одиторския доклад; 11. (изм. - ДВ, бр. 79 от 2024 г.) членува в ИДЕС, заплаща встъпителни, годишни или други вноски, определени по вид и размер от управителния съвет на ИДЕС, и спазва неговия устав; 12. (изм. - ДВ, бр. 79 от 2024 г.) предоставя ежегодно на Комисията информация за одитираните от него предприятия, включително и за предприятията по извършени ангажименти за сигурност по устойчивостта, и за получените от тях общи приходи при условия и по ред, определени от Комисията; 13. (нова - ДВ, бр. 79 от 2024 г.) създаде персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила за вписване в регистъра по чл. 20 . (2) В допълнение на задълженията по ал. 1 при извършване на задължителен финансов одит в предприятие от обществен интерес регистрираният одитор е длъжен да: 1. информира ръководството и одитния комитет на предприятието за всички обстоятелства, които са или биха накърнили неговата независимост при изпълнение на поет одиторски ангажимент; 2. предоставя достъп до допълнителните доклади по чл. 60 и до всяка друга информация, предавана на компетентните органи съгласно чл. 61 , в качеството си на предходен регистриран одитор; 3. информира одитния комитет на одитираното предприятие за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 4. разяснява на одитния комитет на одитираното предприятие характера и основанията за модифициране на одиторското мнение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение. (3) Изискванията по ал. 1, т. 11 не са задължителни за регистрираните одитори от други държави - членки на Европейския съюз, и от трети държави. (4) Минималната застрахователна сума по задължителна застраховка \"Професионална отговорност\" за регистрирани одитори, неодитиращи предприятия от обществен интерес, е 20 000 лв. за всяко застрахователно събитие и 60 000 лв. за всички застрахователни събития за една година, а за регистрирани одитори, одитиращи предприятия от обществен интерес, е 250 000 лв. за всяко застрахователно събитие и 1 000 000 лв. за всички застрахователни събития за една година. (5) При прекратяване упражняването на одиторската професия и след отписване от регистъра по чл. 20 съответното лице не е длъжно да сключва допълнителна застраховка съгласно чл. 469, ал. 6 от Кодекса за застраховането . (6) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Договорът по задължителна застраховка \"Професионална отговорност\" се подновява, като се осигурява непрекъснатост на покритието, освен в случаите, когато регистрираният одитор не упражнява дейност, свързана с предоставянето на услуги, включващи ангажименти за финансов одит за сигурност по устойчивостта, за преглед на финансова информация и за изразяване на сигурност, различни от одит или преглед, и е декларирал това обстоятелство по реда на чл. 21, ал. 4 . (7) (Нова - ДВ, бр. 18 от 2020 г., в сила от 28.02.2020 г.) Регистриран одитор, който упражнява одиторската професия само по трудов договор в одиторско дружество и/или чрез участие в такова, не е длъжен да сключва лична застраховка \"Професионална отговорност\". Имуществена отговорност Чл. 32. (1) Регистрираният одитор носи имуществена отговорност за вредите, които е причинил, ако те са пряка и непосредствена последица от негово виновно действие или бездействие. (2) (Доп. - ДВ, бр. 79 от 2024 г.) Когато финансов одит или ангажимент за сигурност по устойчивостта  е извършен съвместно от повече от един регистриран одитор, имуществената отговорност на регистрираните одитори е солидарна. (3) Отговорността по ал. 1 се осъществява съгласно Закона за задълженията и договорите и по правилата на общото исково производство. (4) (Доп. - ДВ, бр. 79 от 2024 г.)  Отговорността на регистрирания одитор към предприятието доверител се ограничава до трикратния размер на договореното възнаграждение за конкретен одиторски ангажимент, но не по-малък от посочените в чл. 31, ал. 4 суми за едно застрахователно събитие. Ограничението на отговорността не се прилага при умишлено неправомерно поведение на регистрирания одитор, включително при обявяване на предприятието доверител в несъстоятелност. Изключване на отговорността Чл. 33. Регистрираните одитори не носят отговорност за допуснати нарушения от ръководството и служителите на одитираните предприятия, както и за разкриването на измами в одитираните предприятия. Отговорност на ръководството на одитираното предприятие Чл. 34. (Изм. и доп. - ДВ, бр. 79 от 2024 г.) Финансовият одит и ангажиментът за сигурност по устойчивостта не освобождават от отговорност ръководството на одитираното предприятие за законосъобразността и целесъобразността на действията му през одитирания период, включително за изготвените от него финансови отчети, съответно отчети за устойчивостта и/или друга финансова или нефинансова информация, както и за контролната система на предприятието. Глава четвърта. ИНСТИТУТ НА ДИПЛОМИРАНИТЕ ЕКСПЕРТ-СЧЕТОВОДИТЕЛИ Статут на ИДЕС Чл. 35. (1) Институтът на дипломираните експерт-счетоводители е юридическо лице на самостоятелна издръжка със седалище София. (2)  (Изм. - ДВ, бр. 79 от 2024 г.) Институтът на дипломираните експерт-счетоводители е професионална организация на дипломираните експерт-счетоводители и регистрираните одитори, която осигурява упражняването на професионалната дейност на своите членове, в интерес на обществото, при спазване на стандартите за професионално и етично поведение. (3) (Нова - ДВ, бр. 79 от 2024 г.)  Устройството и дейността на ИДЕС, правата и задълженията на неговите членовете, както и организацията и работата на неговите органи, се уреждат с устав. Функции на ИДЕС Чл. 36. (1) Институтът на дипломираните експерт-счетоводители организира, ръководи и контролира професионалната дейност на своите членове, като: 1.  (изм. - ДВ, бр. 79 от 2024 г.)  организира и провежда изпитите за придобиване на квалификация на дипломиран експерт-счетоводител и придобиване на квалификация на регистриран одитор по устойчивостта; 2. (доп. - ДВ, бр. 79 от 2024 г.)   организира и провежда изпитите за придобиване на правоспособност на регистриран одитор по финансов одит от други държави - членки на Европейския съюз, и от трети държави; 3. (доп. - ДВ, бр. 79 от 2024 г.)   организира и провежда обучения на кандидатите за дипломирани експерт-счетоводители и за регистрирани одитори по устойчивостта, за повишаване на професионалната квалификация на своите членове и по продължаващото професионално развитие на регистрираните одитори; 4. (отм. - ДВ, бр. 18 от 2020 г., в сила от 28.02.2020 г.) 5. организира и поддържа регистъра на дипломираните експерт-счетоводители; 6. разработва и предлага за утвърждаване от Комисията правилата за изпълнение на дейностите по т. 1 - 5; 7. разработва, внедрява и поддържа функционираща вътрешна система за контрол на професионалната дейност на своите членове и за спазване изискванията на Етичния кодекс; 8. извършва проверки на професионалната дейност на своите членове по подадени от заинтересовани лица сигнали или по инициатива на органите на ИДЕС; в екипите за извършване на проверките може да участват и инспектори от Комисията; 9. дава методически указания и разработва професионални одиторски правила и техники, практически наръчници и технически средства за подпомагане на дейността на своите членове; 10. (изм. - ДВ, бр. 79 от 2024 г.)   издава професионална литература, учебни помагала, научни трудове и други материали, свързани с упражняването, развитието и популяризирането на квалификацията на дипломиран експерт-счетоводител и професията на регистриран одитор и квалификацията на регистриран одитор по устойчивостта; 11. (изм. - ДВ, бр. 79 от 2024 г.)    организира, подпомага и извършва изследователска дейност в областта на финансовия одит, и ангажиментите за сигурност по устойчивостта, на счетоводството и финансовото отчитане, отчитането на устойчивостта на финансовия анализ и управление, както и за други свързани с одиторската професия области; 12. налага дисциплинарни мерки на своите членове; 13. (нова - ДВ, бр. 79 от 2024 г.)   извършва други дейности съгласно устава. (2) Органите и служителите от администрацията на ИДЕС, които са свързани с изпълнение на дейностите по ал. 1, т. 8 и функциите по чл. 85, ал. 3 , са длъжни да спазват изискванията за опазване на професионалната тайна съгласно чл. 82 . Правомощия на председателя на ИДЕС Чл. 37. Институтът на дипломираните експерт-счетоводители се представлява от неговия председател. Органи на ИДЕС Чл. 38. (1) Органи на ИДЕС са: 1. общото събрание; 2. управителният съвет; 3. контролният съвет; 4. съветът по професионална етика; 5. съветът за контрол по качеството на одиторските услуги; 6. дисциплинарният съвет. (2) Общото събрание се състои от всички членове на ИДЕС и приема устав, избира председател на ИДЕС и членове на другите негови органи. (3) Управителният съвет организира и ръководи цялостната дейност на ИДЕС за постигане на неговите цели и се отчита пред общото събрание. Председателят на ИДЕС е член на управителния съвет и ръководи неговите заседания. (4) Контролният съвет контролира изпълнението на решенията на общото събрание и на управителния съвет, изпълнението на бюджета на ИДЕС, спазването на неговия устав и вътрешни правила. (5) (Изм. - ДВ, бр. 79 от 2024 г.)   Съветът по професионална етика текущо наблюдава, методологически подпомага, дава насоки и тълкувания, и контролира изпълнението на изискванията на Етичния кодекс от членовете на ИДЕС. (6) (Изм. - ДВ, бр. 79 от 2024 г.)    Съветът за контрол по качеството на одиторските услуги текущо наблюдава, методологически подпомага, дава насоки и тълкувания, и контролира качеството на професионалната дейност на членовете на ИДЕС чрез проверки. (7) Дисциплинарният съвет разглежда констатациите на контролния съвет, на съвета за контрол по качеството на одиторските услуги и на съвета по професионална етика и се произнася с решение по тях. (8) Контролният съвет разработва правила за своята работа, които се утвърждават от общото събрание. (9) Съветът по професионална етика, съветът за контрол по качеството на одиторските услуги и дисциплинарният съвет разработват правила за своята работа, които се утвърждават от управителния съвет. Тези съвети координират своята дейност с управителния съвет, като са независими в своята професионална преценка по отношение на разглежданите от тях случаи/преписки. (10) (Изм. - ДВ, бр. 105 от 2020 г., в сила от 01.01.2021 г., изм. - ДВ, бр. 79 от 2024 г.) Председателят на ИДЕС и членовете на управителния съвет, на контролния съвет, на съвета по професионална етика, на съвета за контрол по качеството на одиторските услуги и на дисциплинарния съвет на ИДЕС са членове на института и се избират по ред, определен с устава, като трябва да отговарят на следните изисквания: 1. да притежават добро име и професионална репутация в обществото; 2. да имат най-малко 5 години професионален опит в областта на финансовия одит, от които най-малко три години като регистриран одитор. (11)  (Отм. - ДВ, бр. 79 от 2024 г.) Финансиране на дейността на ИДЕС Чл. 39. Финансирането на дейността на ИДЕС се осигурява от: 1. встъпителни и годишни вноски от членовете; 2. приходи от такси за провеждане на курсове и изпити; 3. приходи от абонамент и от издателска дейност; 4. приходи от извършване на консултантски услуги; 5. приходи от санкции, налагани от ИДЕС; 6. приходи от дарения; 7. други приходи. Дисциплинарна отговорност Чл. 40. (Изм. - ДВ, бр. 79 от 2024 г.) (1) За нарушение на устава на ИДЕС регистрираните одитори и дипломираните експерт-счетоводители носят дисциплинарна отговорност. (2) За установени от съвета по професионална етика, съвета за контрол по качеството на одиторските услуги и на контролния съвет нарушения съответните преписки се предават на дисциплинарния съвет, за което се информира управителният съвет на ИДЕС. (3) Дисциплинарни нарушения са: 1. неподаване на единен годишен отчет за професионалната дейност като член на ИДЕС и за изпълнение на задълженията за продължаващо професионално развитие или подаването на такъв с непълна и/или неточна информация; 2. неизпълнение на задълженията за продължаващо професионално развитие; 3. неплащане в срок на встъпителни, годишни или други вноски, утвърдени по вид и размер от управителния съвет; 4. неоказване на съдействие или възпрепятстване на органите на ИДЕС при проверки на професионалната дейност; 5. извършване на действия против интересите на ИДЕС или на неговите членове; 6. уронване на престижа или достойнството на професията или на ИДЕС; 7. неизпълнение на други изисквания на устава, на правила, регламентиращи дейността на ИДЕС, и на решенията на управителния съвет или на общото събрание на ИДЕС; 8. неспазване на принципите и изискванията на приложимите професионални стандарти; 9. неспазване на принципите и изискванията на Международния етичен кодекс на професионалните счетоводители (включително Международни стандарти за независимост); 10. неспазване на законовите изисквания за независимост и липса на конфликт на интереси. (4) За извършени дисциплинарни нарушения се налагат следните дисциплинарни мерки: 1. задължително предписание за отстраняване на констатирано нарушение; 2. публикуване на интернет страницата на ИДЕС на констатираните нарушения за срок една година; 3. лишаване от право да бъде избиран в органите на ИДЕС за срок от 4 години; 4. глоба от 1 000 до 15 000 лв.; 5. предупреждение за изключване от ИДЕС; 6. временно изключване от ИДЕС за срок от една до три години; 7. временно изключване от ИДЕС за срок 5 години. (5) Когато в резултат от извършена по реда на чл. 36, ал. 1, т. 8 проверка се установят нарушения, извършени от регистриран одитор при упражняване на професионалната му дейност, които са нарушения на разпоредбите на закона и/или на Регламент (ЕС) № 537/2014 , управителният съвет изпраща на Комисията доклада от проверката. Комисията извършва разследване и уведомява ИДЕС за резултатите от него, наложените административни наказания и приложените надзорни мерки. (6) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция, разследване или проверка, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , се налага мярката по ал. 4, т. 7. (7) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 4, т. 7. Дисциплинарно производство Чл. 41. (1) Дисциплинарно производство се образува с решение на дисциплинарния съвет на ИДЕС. (2) (Изм. - ДВ, бр. 79 от 2024 г.) Когато дисциплинарният съвет разглежда по същество дисциплинарна преписка, той изпраща покана за участие в заседанието на регистрирания одитор или дипломиран експерт-счетоводител, чиято преписка се разглежда. (3) Дисциплинарният съвет допуска всички доказателства, които са от значение за изясняване на случая. (4) Дисциплинарният съвет се произнася в 14-дневен срок от последното заседание, на което е разглеждана съответната преписка по ал. 2. (5)  (Изм. - ДВ, бр. 79 от 2024 г.) Дисциплинарният съвет налага дисциплинарните мерки по чл. 40, ал. 4, т. 1 - 5 и предлага на управителния съвет да наложи мерките по чл. 40, ал. 4, т. 6 и 7 . (6) (Изм. - ДВ, бр. 79 от 2024 г.)  Управителният съвет взема с мнозинство две трети от членовете си решение за налагане на мерките по чл. 40, ал. 4, т. 6 и 7 в 14-дневен срок от получаване на предложението. (7) (Доп. - ДВ, бр. 79 от 2024 г.)   В дисциплинарното производство се прилагат съответно разпоредбите на глава пета, раздел I от Административнопроцесуалния кодекс . (8) (Изм. - ДВ, бр. 79 от 2024 г.)    Не се образува дисциплинарно производство, а образуваното се прекратява, когато са изтекли три години от извършване на нарушението. (9) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Институтът на дипломираните експерт-счетоводители уведомява писмено Комисията за приложените дисциплинарни мерки по чл. 40, ал. 4, т. 6 и 7 в 14-дневен срок от приемането на съответните решения, както и от влизането им в сила. Обжалване на наложена дисциплинарна мярка Чл. 42. (Изм. - ДВ, бр. 79 от 2024 г.) (1) Решението на дисциплинарния съвет за налагане на дисциплинарна мярка по чл. 40, ал. 4, т. 1 - 5 може да се обжалва в 14-дневен срок от съобщаването му на заинтересованото лице пред управителния съвет на ИДЕС. Управителният съвет се произнася с мотивирано решение по жалбата в едномесечен срок от получаването и. Ако управителният съвет отхвърли жалбата, мотивите за това решение се смятат за част от мотивите на дисциплинарния съвет по обжалваното решение за налагане на дисциплинарна мярка. В производството по обжалване се прилагат съответно разпоредбите на глава шеста от Административнопроцесуалния кодекс . (2) Решението на управителния съвет за налагане на дисциплинарна мярка по чл. 40, ал. 4, т. 6 и 7 подлежи на обжалване пред Административен съд София-град, по реда на Административнопроцесуалния кодекс . (3) Решението на управителния съвет по жалба срещу решение за налагане на мярка по чл. 40, ал. 4, т. 1 е окончателно. (4) Ако жалбата по ал. 1 бъде отхвърлена от управителния съвет, решението на дисциплинарния съвет за налагане на мярка по чл. 40, ал. 4, т. 2 - 5 подлежи на обжалване за законосъобразност пред Административен съд София-град, по реда на Административнопроцесуалния кодекс . Принудително изпълнение на дисциплинарна мярка глоба Чл. 43. Принудителното изпълнение на влязло в сила решение, с което е наложена дисциплинарна мярка глоба, се допуска по искане на управителния съвет на ИДЕС по реда на чл. 418 от Гражданскопроцесуалния кодекс . Част втора. ФИНАНСОВ ОДИТ И АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Част втора. ФИНАНСОВ ОДИТ Глава пета. ФИНАНСОВ ОДИТ НА ФИНАНСОВИ ОТЧЕТИ И АНГАЖИМЕНТ ЗА СИГУРНОСТ ПО УСТОЙЧИВОСТТА - ОБЩИ ИЗИСКВАНИЯ (ЗАГЛ. ДОП. - ДВ, БР. 79 ОТ 2024 Г.) Глава пета. ФИНАНСОВ ОДИТ НА ФИНАНСОВИ ОТЧЕТИ - ОБЩИ ИЗИСКВАНИЯ Цел на финансовия одит (Загл. доп. - ДВ, бр. 79 от 2024 г.) Чл. 44. (1) (Изм. - ДВ, бр. 79 от 2024 г.) Целта на финансовия одит е получаване на разумна степен на сигурност, че финансовият отчет не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор одиторско мнение дали този финансов отчет е изготвен във всички съществени аспекти на съответствие с приложимата за предприятието отчетна рамка. (2)  (Изм. - ДВ, бр. 79 от 2024 г.) За общите рамки за финансово отчитане, приети като приложима отчетна рамка, одиторското мнение е дали финансовият отчет е представен достоверно, във всички съществени аспекти, или дали дава вярна и честна представа за финансовото състояние, резултатите от дейността и паричните потоци на одитираното предприятие към датата на финансовия отчет, в съответствие с приложимата отчетна рамка. (3) Изразяването на одиторско мнение се извършва чрез писмен одиторски доклад. Цел на ангажимента за сигурност по устойчивостта Чл. 44а. (Нов - ДВ, бр. 79 от 2024 г.) (1) Целта на ангажимента за сигурност по устойчивостта е получаване на разумна или ограничена степен на сигурност, че отчетът за устойчивостта, съставна част от доклада за дейността, не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор по устойчивостта одиторско мнение, съответно одиторско заключение, дали той е изготвен във всички съществени аспекти на съответствие с приложимата за предприятието рамка за отчитане на устойчивостта. (2) Изразяването на одиторско мнение, съответно одиторско заключение, по устойчивостта се извършва в писмен доклад, различен от одиторския доклад за извършения финансов одит. Обхват на финансовия одит и на ангажимента за сигурност по устойчивостта (Загл. доп. - ДВ, бр. 79 от 2024 г.) Чл. 45. (1) (Доп. - ДВ, бр. 79 от 2024 г.) Финансовият одит обхваща изпълнението на процедури за постигане на разумна степен на сигурност: 1. (изм. - ДВ, бр. 79 от 2024 г.) за спазване принципите на счетоводството съгласно приложимата отчетна рамка; 2. (изм. - ДВ, бр. 79 от 2024 г.) доколко счетоводната политика на одитираното предприятие е целесъобразна за неговата дейност и е съвместима с приложимата отчетна рамка и счетоводните политики, използвани в съответния отрасъл; 3. (изм. - ДВ, бр. 79 от 2024 г.) за последователността на прилагането на оповестената счетоводна политика съгласно приложимата отчетна рамка; 4. за ефективността на системата на вътрешния контрол, ограничена до постигане целите на одита; 5. за процеса на счетоводното приключване и изготвянето на финансовия отчет; 6. (изм. - ДВ, бр. 79 от 2024 г.) за достоверността и необходимата за потребителите обхватност на представената и оповестена във финансовия отчет информация съгласно приложимата отчетна рамка. (2) (Нова - ДВ, бр. 79 от 2024 г.) Ангажиментът за сигурност по устойчивостта обхваща изпълнението на процедури за постигане на съответната степен на сигурност съгласно чл. 44а, ал. 1 относно: 1. съответствието на отчета за устойчивостта с принципите, правилата и изискванията на приложимата рамка за отчитане на устойчивостта; 2. това доколко политиката по отчитане на устойчивостта на одитираното предприятие е целесъобразна за неговата дейност и е съвместима с приложимата отчетна рамка и отчетни политики, използвани в съответния отрасъл, както и е последователно прилагана; 3. съответствието на установения от предприятието процес по идентифициране, контрол и изготвяне на информация за целите на отчета за устойчивостта спрямо изискванията на приложимата отчетна рамка; 4. съответствието на представената и оповестена в отчета за устойчивостта информация спрямо изискванията за пълнота и уместност на приложимата отчетна рамка; 5. съответствието на отчета за устойчивостта с изискването за маркиране спрямо разпоредбите на Закона за счетоводството ; 6. изискванията за отчитане съгласно чл. 8 от Регламент (ЕС) 2020/852 на Европейския парламент и на Съвета от 18 юни 2020 г. за създаване на рамка за улесняване на устойчивите инвестиции и за изменение на Регламент (ЕС) 2019/208 (ОВ, L 198/13 от 22 юни 2020 г.), наричан по-нататък \" Регламент (ЕС) 2020/852 \". (3) (Предишна ал. 2, изм. - ДВ, бр. 79 от 2024 г.) Когато се изисква по закон, регистрираният одитор изразява становище относно съответствието между информацията във финансовия отчет и тази в доклада за дейността на ръководството на одитираното предприятие, с изключение на частта с отчета за устойчивостта, както и всяка друга информация, която органите на управление на предприятието предоставят заедно с одитирания финансов отчет. (4) (Предишна ал. 3 - ДВ, бр. 79 от 2024 г.) Без да се засягат изискванията за докладване по този закон и Регламент (ЕС) № 537/2014 , обхватът на финансовия одит не включва изразяване на сигурност относно бъдещата жизнеспособност на одитираното предприятие, нито за ефективността или ефикасността, с които ръководството на одитираното предприятие е управлявало или ще управлява дейността на предприятието. Етични изисквания Чл. 46. (Изм. - ДВ, бр. 79 от 2024 г.) Преди поемане на одиторски ангажимент и по време на неговото извършване регистрираният одитор оценява и документира писмено съответствието с изискванията на приложимите професионални стандарти и на Етичния кодекс по отношение на своята независимост и на фундаменталните етични принципи. Професионален скептицизъм и професионална преценка Чл. 47. (1) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) При изпълнение на одиторски ангажимент регистрираният одитор действа с професионален скептицизъм и прилага професионална преценка при спазване изискванията на този закон и в съответствие с приложимите професионални стандарти. Регистрираният одитор поддържа професионален скептицизъм, като взема предвид възможността за наличие на съществено неправилно отчитане и/или докладване, дължащи се на факти или поведение, индикиращи нередности, включително измама или грешка, независимо че предишният опит на регистрирания одитор е показал, че ръководството на одитираното предприятие и лицата, натоварени с общо управление, действат честно и почтено. (2) (Доп. - ДВ, бр. 79 от 2024 г.) Алинея 1 се прилага и когато регистрираният одитор прави преглед на приблизителни оценки на ръководството на одитираното предприятие относно справедливите стойности, обезценката на активите, провизиите и бъдещите парични потоци, които са от значение за определяне на способността на одитираното предприятие да продължи да функционира като действащо или за представянето на дейността му по устойчивото развитие. Поемане на одиторски ангажимент (Загл. изм. - ДВ, бр. 79 от 2024 г.) Чл. 48. (1) (Изм. - ДВ, бр. 79 от 2024 г.) Поемането на одиторски ангажимент за финансов одит, съответно за изразяването на сигурност по устойчивостта, се осъществява с писмо за поемане на одиторски ангажимент, подписано от предприятието доверител и от регистрирания одитор, съгласно изискванията на приложимите професионални стандарти. В писмото за поемане на одиторския ангажимент се посочва регистрираният одитор - физическо лице, отговорен за извършването на финансов одит, съответно за извършването на ангажимента за сигурност по устойчивостта. (2) (Изм. - ДВ, бр. 79 от 2024 г.) Одиторското възнаграждение и условията за заплащане се договарят между лицата по ал. 1. Възнаграждението за извършване на финансов одит, съответно за извършването на ангажимент за сигурност по устойчивостта, не може да бъде условно или определено на база предоставяне на допълнителни услуги на одитираното предприятие. (3) (Изм. - ДВ, бр. 79 от 2024 г.) Изборът на регистриран одитор за извършване на задължителен финансов одит, съответно на задължителен ангажимент за сигурност по устойчивостта, се извършва с решение на общото събрание на съдружниците/акционерите, от неограничено отговорните съдружници или от едноличния собственик на капитала в предприятието доверител. Изборът на регистриран одитор за извършване на доброволен финансов одит, съответно на доброволен ангажимент за сигурност по устойчивостта, може да се извърши и от други органи на предприятието доверител. (4) (Изм. - ДВ, бр. 79 от 2024 г.) Всяка договорна клауза, по силата на която изборът на общото събрание на акционерите или съдружниците, съответно на неограничено отговорните съдружници или на едноличния собственик на капитала, в предприятието доверител се ограничава до определени категории или списъци на регистрирани одитори във връзка с назначаването на регистриран одитор, който да извърши задължителен финансов одит на финансови отчети на това предприятие, съответно задължителен ангажимент за сигурност по устойчивостта, се забранява. Всички подобни клаузи са нищожни. (5) (Нова - ДВ, бр. 79 от 2024 г.) Акционерите или съдружниците в големи предприятия по смисъла на чл. 19, ал. 5 от Закона за счетоводството , които са длъжни да изготвят отчети за устойчивостта съгласно разпоредбите на Закона за счетоводството , с изключение на одитираните предприятия, чиито прехвърляеми ценни книжа са допуснати за търгуване на регулиран пазар в държава членка, които представляват повече от 5 на сто от правата на глас или от капитала на предприятието, могат да поискат от общото събрание да назначи друг регистриран одитор, който е различен от или не принадлежи към одиторското дружество или мрежа на одитора, извършващ задължителния финансов одит или изпълняващ задължителен ангажимент за сигурност по устойчивостта, да изготви и да представи на общото събрание доклад за някои елементи на отчета за устойчивостта. Освобождаване на регистриран одитор от изпълнение на поет одиторски ангажимент (Загл. изм. и доп. - ДВ, бр. 79 от 2024 г.) Чл. 49. (1) Регистриран одитор, който е избран и с когото има подписано писмо по чл. 48 , не може да откаже издаването на одиторски доклад или да бъде освободен от ангажимента предсрочно, освен при наличието на основателни причини. Различие в мненията относно счетоводно третиране или обхват и характер на одиторските процедури не е основателна причина за отказ от издаване на одиторски доклад или за предсрочно освобождаване от ангажимент. (2) Основателна причина по ал. 1 е някое от следните обстоятелства: 1. наличие на факти и обстоятелства, които нарушават независимостта или обективността на регистрирания одитор; 2. обективна невъзможност да бъде изпълнен поетият ангажимент за финансов одит; 3. (изм. - ДВ, бр. 79 от 2024 г.) други обстоятелства, посочени в приложимите професионални стандарти и/или в други нормативни актове, при одиторски ангажименти, които са различни от задължителен финансов одит и свързани с одита услуги и не са предоставени на предприятия от обществен интерес; в тези случаи регистрираният одитор документира всички обстоятелства, обосноваващи предсрочното освобождаване от ангажимент. (3) При предсрочно освобождаване или отказ от изпълнение на поет ангажимент за задължителен финансов одит одитираното предприятие и регистрираният одитор уведомяват писмено в 7-дневен срок Комисията и ИДЕС за освобождаването или за отказа, като посочват основанията за това. При задължителен финансов одит на финансов отчет на предприятие от обществен интерес по същия ред се уведомяват и съответните органи с регулативни и надзорни правомощия по отношение на дейността на одитираното предприятие. (4) (Доп. - ДВ, бр. 79 от 2024 г.) Когато при задължителен финансов одит на финансов отчет на предприятие от обществен интерес бъде установено, че е налице основателна причина по ал. 2, т. 1, съдружниците или акционерите, представляващи 5 на сто или повече от правата на глас или от капитала на одитираното предприятие, както и Комисията може да предявят по съдебен ред иск за предсрочно освобождаване от ангажимента на регистрирания одитор. (5) (Нова - ДВ, бр. 79 от 2024 г.) Отписано от регистъра по чл. 20 или временно лишено от права по чл. 89 физическо лице или одиторско дружество незабавно след отписването, съответно от влизане в сила на решението за лишаване от права, уведомява писмено ръководствата на дружествата, спрямо които е поело одиторски ангажимент, че не може да изпълни ангажимента и изпълнението на същия трябва да бъде възложено на друг регистриран одитор. Документиране Чл. 50. (1) (Изм. - ДВ, бр. 79 от 2024 г.) Документирането на финансовия одит и процедурите по изпълнението му се извършват в съответствие с разпоредбите на действащото законодателство и изискванията на приложимите професионални стандарти. (2) (Изм. - ДВ, бр. 79 от 2024 г.) Ръководството на одитираното предприятие предоставя на регистрирания одитор финансовия отчет за одит, както и подписано представително писмо от органа за управление съгласно изискванията на приложимите професионални стандарти. (3) В случаите на задължителен финансов одит ръководството на одитираното предприятие предоставя на регистрирания одитор освен посоченото в ал. 2 и решението на съответния орган на управление за одобрението на финансовия отчет и доклада за дейността. (4) Органите за управление на одитираното предприятие са длъжни да предоставят и всяка друга информация, необходима на регистрирания одитор за извършването на финансовия одит и за издаването на одиторски доклад. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и при извършването на ангажимент за сигурност по устойчивостта. Удостоверяване на резултатите от извършен финансов одит Чл. 51. (1) Регистрираният одитор представя резултатите от извършения финансов одит в одиторски доклад. (2) (Изм. и доп. - ДВ, бр. 79 от 2024 г.) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При задължителен финансов одит одиторският доклад отговаря на изискванията на ал. 2, като съдържа най-малко следното: 1. адресат/адресати; 2. дата на съставяне; 3. (изм. - ДВ, бр. 79 от 2024 г.) наименование на предприятието, чийто финансов отчет е предмет на финансовия одит; уточняване на вида на финансовия отчет, датата и периода, които обхваща; посочване на отчетна рамка, която е била приложена при изготвянето му; 4. (изм. - ДВ, бр. 79 от 2024 г.) описание на финансовия одит, в което най-малко се посочват приложимите професионални стандарти, в съответствие с които е извършен; 5. (изм. - ДВ, бр. 79 от 2024 г.) одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор за това дали финансовият отчет дава вярна и честна представа съгласно приложимата отчетна рамка и отговаря на законовите изисквания, когато е приложимо, или отказ от мнение, ако регистрираният одитор не може да изрази одиторско мнение; 6. други въпроси, на които регистрираният одитор е обърнал внимание с параграф, без да квалифицира одиторското мнение; 7. (изм. - ДВ, бр. 79 от 2024 г.) становище дали докладът за дейността, с изключение на частта с отчета за устойчивостта, съответства на финансовите отчети за същата финансова година и дали е бил изготвен в съответствие с приложимите законови изисквания; 8. (изм. - ДВ, бр. 79 от 2024 г.) изявление дали са налице случаи на съществено неправилно докладване в доклада за дейността на одитираното предприятие, с изключение на частта с отчета за устойчивостта, и характера на неправилното докладване; 9. констатация за всякаква съществена несигурност, свързана със събития или условия, които могат да породят сериозни съмнения относно способността на предприятието да продължи дейността си като действащо предприятие; 10. (изм. - ДВ, бр. 79 от 2024 г.) място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) При задължителен финансов одит на финансов отчет на предприятие от обществен интерес одиторският доклад отговаря на изискванията на ал. 3, както и когато е приложимо, на изискванията на чл. 10 от Регламент (ЕС) № 537/2014 . (5) Когато финансовият одит е извършен съвместно от повече от един регистриран одитор, регистрираните одитори постигат съгласие по резултатите от финансовия одит и представят общ одиторски доклад и одиторско мнение. В случай на несъгласие всеки регистриран одитор представя своето одиторско мнение в отделен абзац от одиторския доклад и посочва причината за несъгласието. (6) Одиторският доклад при задължителен финансов одит се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - когато финансовият одит е извършен пряко от регистрирания одитор като физическо лице или чрез търговското дружество, чрез което упражнява одиторската професия; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия одиторското дружество, както и с името и личния подпис на регистрирания одитор, отговорен за одита от името на одиторското дружество, когато финансовият одит е извършен от одиторско дружество. (7) Когато задължителният финансов одит е извършен съвместно от повече от един регистриран одитор, одиторският доклад се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - за всеки регистриран одитор, участвал в извършването на съвместния одит в качеството си на физическо лице; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия на одиторското дружество, както и с името и личния подпис на регистрирания одитор, отговорен за одита от името на одиторското дружество - за всяко одиторско дружество, участвало в съвместния одит. (8) (Изм. - ДВ, бр. 79 от 2024 г.) Одиторският доклад при задължителен финансов одит на консолидиран финансов отчет отговаря на изискванията по ал. 1 - 6. Когато се изисква докладване за съответствието между доклада за дейността и финансовия отчет съгласно чл. 45, ал. 3 на ниво група по смисъла на § 1, т. 2 от допълнителните разпоредби на Закона за счетоводството , регистрираният одитор изразява становище за съответствие на консолидирания финансов отчет и консолидирания доклад за дейността. (9) (Изм. - ДВ, бр. 79 от 2024 г.) При задължителен финансов одит личният подпис на регистрирания одитор се поставя върху одиторския доклад и върху всеки от елементите на годишния финансов отчет, без приложението, съгласно приложимата отчетна рамка, за които е изразено одиторското мнение. Когато регистрираният одитор подписва годишния финансов отчет с електронен подпис съгласно Закона за електронния документ и електронните удостоверителни услуги , подписът се счита за поставен върху всеки от елементите на отчета. Удостоверяване на резултатите от извършен ангажимент за сигурност по устойчивостта Чл. 51а. (Нов - ДВ, бр. 79 от 2024 г.) (1) Регистрираният одитор по устойчивостта представя резултатите от извършения ангажимент за сигурност по устойчивостта в одиторски доклад. (2) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При извършването на задължителен ангажимент за сигурност по устойчивостта докладът отговаря на изискванията на ал. 2, като съдържа най-малко следното: 1. наименование на доклада, с ясно обозначаване дали е за ограничена или разумна степен на сигурност; 2. адресат/адресати; 3. дата на съставяне; 4. наименование на предприятието, чийто индивидуален или консолидиран отчет за устойчивостта е предмет на одиторския ангажимент; 5. посочване дали е индивидуален или консолидиран отчет за устойчивостта и датата и периода, които обхваща; 6. посочване на прилаганата при изготвянето му рамка за отчитане на устойчивостта; 7. описание на обхвата и типа на ангажимента за сигурност по устойчивостта; 8. посочване на приложимите професионални стандарти, в съответствие с които е извършен ангажиментът за сигурност по устойчивостта; 9. при ангажимент за изразяване на разумна степен на сигурност - одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор по устойчивостта за това дали отчетът за устойчивостта е в съответствие съгласно приложимата рамка за отчитане на устойчивостта и отговаря на законовите изисквания, когато е приложимо, или отказ от мнение, ако регистрираният одитор по устойчивостта не може да изрази одиторско мнение; 10. при ангажимент за изразяване на ограничена степен на сигурност - одиторско заключение, което може да бъде немодифицирано, квалифицирано или отрицателно, или отказ от заключение, ако регистрираният одитор не може да изрази такова, за съответствие съгласно приложимата отчетна рамка и за: а) извършвания от предприятието процес по идентифициране на отчитаната информация спрямо изискванията на приложимата отчетна рамка; б) съответствие на отчета за устойчивостта с изискването за маркиране на отчетите за устойчивостта спрямо разпоредбите на Закона за счетоводството ; в) изискванията за отчитане съгласно чл. 8 от Регламент (ЕС) 2020/852 ; 11. други въпроси, на които регистрираният одитор по устойчивостта е обърнал внимание с параграф, без да квалифицира одиторското мнение, съответно одиторското заключение; 12. други въпроси за докладване по изисквания на приложимите професионални стандарти или нормативни разпоредби; 13. място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) Когато ангажиментът за сигурност по устойчивостта е извършен съвместно от повече от един регистриран одитор по устойчивостта, регистрираните одитори постигат съгласие за резултатите от ангажимента и представят общ одиторски доклад, съдържащ тяхното одиторско мнение, съответно одиторско заключение. В случай на несъгласие всеки регистриран одитор по устойчивостта представя своето одиторско мнение, съответно одиторско заключение, в отделен абзац от одиторския доклад, като посочва причината за несъгласието. (5) При ангажименти за сигурност по устойчивостта на предприятие от обществен интерес одиторският доклад отговаря на изискванията на ал. 3, както и когато е приложимо - на изискванията на чл. 10 от Регламент (ЕС) № 537/2014 . (6) Одиторският доклад по задължителен ангажимент за сигурност по устойчивостта се удостоверява със: 1. името на регистрирания одитор по устойчивостта и личния му подпис - когато ангажиментът е извършен пряко от регистрирания одитор по устойчивостта като физическо лице или чрез търговското дружество, чрез което упражнява одиторската професия; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество. (7) Когато задължителният ангажимент за сигурност по устойчивостта е извършен съвместно от повече от един регистриран одитор по устойчивостта, одиторският доклад се удостоверява със: 1. името на регистрирания одитор по устойчивостта и личния му подпис - за всеки регистриран одитор по устойчивостта, участвал в извършването на ангажимента в качеството си на физическо лице; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество - за всяко дружество, участвало в съвместния ангажимент. (8) Одиторският доклад при задължителен ангажимент за сигурност по устойчивостта на консолидиран отчет за устойчивостта отговаря на изискванията по ал. 1 - 7. (9) При извършването на ангажимент за сигурност по устойчивостта личният подпис на регистрирания одитор по устойчивостта се поставя върху одиторския доклад, върху основните елементи на отчета за устойчивостта, като съставна част от доклада за дейността, съгласно приложимата отчетна рамка. (10) Задължителен ангажимент за сигурност по устойчивостта се изпълнява от един регистриран одитор по устойчивостта, освен когато се изисква по закон или ако предприятието доброволно реши ангажиментът да бъде извършен съвместно от двама регистрирани одитори по устойчивостта. Финансов одит на друга финансова информация Чл. 52. Разпоредбите на тази глава се прилагат и за ангажименти за извършване на финансов одит на друга финансова информация. Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ И НА ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ИЗМ. - ДВ, БР. 79 ОТ 2024 Г.) Подготовка на финансовия одит и на ангажимента за сигурност по устойчивостта, оценка на заплахите за независимостта (Загл. изм. - ДВ, бр. 79 от 2024 г.) Чл. 53. (1) (Предишен текст на чл. 53 - ДВ, бр. 79 от 2024 г.) В допълнение на задълженията по глава пета , при поемане и продължаване на ангажимент за задължителен финансов одит регистрираният одитор оценява и документира писмено дали: 1. са изпълнени изискванията за независимост и обективност по чл. 54 ; 2. има заплахи за неговата независимост и какви предпазни мерки са приложени за намаляване на тези заплахи; 3. разполага с компетентни служители, време и ресурси, необходими за извършване на финансовия одит; 4. (нова - ДВ, бр. 18 от 2020 г., в сила от 28.02.2020 г.) отговорният одитор е вписан в регистъра по чл. 20 в случаите, когато ангажиментът се изпълнява от одиторско дружество. (2) (Нова - ДВ, бр. 79 от 2024 г.) Разпоредбите на ал. 1 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Независимост и конфликт на интереси Чл. 54. (1) Регистрираният одитор, както и всяко физическо лице, което е в състояние пряко или косвено да окаже влияние върху резултата от задължителния финансов одит, трябва да бъде независим от одитираното предприятие и да не участва в процеса на вземане на решения в него. Изискването за независимост се спазва най-малко както през периода, обхванат от финансовите отчети - предмет на одита, така и през периода, в който се извършва финансовият одит. (2) Регистрираният одитор предприема необходимите предпазни мерки, за да може при извършването на финансовия одит независимостта му да не бъде повлияна от съществуващ или от потенциален конфликт на интереси или от икономически или друг вид преки или косвени взаимоотношения. Тези изисквания се прилагат и за: 1. неговата одиторска мрежа, когато е приложимо, и 2. всички лица, работещи за него или под негов контрол, или които са пряко или косвено свързани с него чрез взаимоотношения на контрол. (3) Регистрираният одитор не извършва задължителен финансов одит, ако една обективна, разумна и информирана трета страна би могла да направи заключение, като вземе предвид приложените от него предпазни мерки, че независимостта му е компрометирана от наличието на риск от проверка на собствената му дейност, наличие на собствен интерес, застъпничество, близки отношения или заплаха, вследствие на финансови, лични, икономически, трудови или други взаимоотношения между: 1. него, неговата одиторска мрежа и всяко физическо лице, което е в състояние да окаже влияние върху резултата от одита, и 2. одитираното предприятие. (4) Регистрираният одитор отразява в работните документи по одита всички съществени заплахи за своята независимост, както и приложените мерки за смекчаване ефекта на тези заплахи. (5) Регистрираният одитор не участва в извършването на задължителен финансов одит, нито влияе по някакъв начин на резултатите от него, ако: 1. притежава финансови инструменти на одитираното предприятие, различни от дялове, притежавани непряко чрез диверсифицирани колективни инвестиционни схеми; 2. притежава финансови инструменти на предприятие, свързано с одитираното предприятие, притежаването на които може да породи или да се възприеме като пораждащо конфликт на интереси, и които са различни от дялове, притежавани непряко чрез диверсифицирани колективни инвестиционни схеми; 3. е бил в трудови или икономически, или друг вид отношения с това одитирано предприятие през периодите по ал. 1, като тези отношения могат да породят или да се възприемат като пораждащи конфликт на интереси; 4. е налице обстоятелство по т. 1 - 3 за съпруг или роднина по права или по съребрена линия до втора степен включително, или за лица, свързани с регистрирания одитор. (6) Лицата по ал. 2 не искат и не приемат подаръци или услуги под формата на пари или под друга форма от одитираното предприятие или от всяко друго предприятие, свързано с одитираното предприятие, освен ако обективна, разумна и информирана трета страна не би преценила, че тяхната стойност е незначителна или неносеща последствия. (7) Когато в периодите по ал. 1 одитираното предприятие бъде придобито от друго, слее се с друго или придобие друго предприятие, регистрираният одитор установява и подлага на оценка всички предишни или настоящи интереси или отношения с това предприятие, включително услуги, различни от одиторските, предоставени на това предприятие, които биха могли да компрометират неговата независимост и възможността да продължи извършването на задължителен одит след датата на преобразуване. При първа възможност и най-късно в срок до три месеца от датата на преобразуването регистрираният одитор предприема необходимите действия за преустановяване на всички настоящи интереси и отношения, които биха могли да компрометират неговата независимост, и при възможност предприема мерки за свеждане до минимум на всяка заплаха за неговата независимост, произтичаща от предишни или настоящи интереси и отношения. (8) (Нова - ДВ, бр. 79 от 2024 г.) Разпоредбите на ал. 1 - 7 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Вътрешна организация на работата на регистрирания одитор Чл. 55. (1) Регистрираният одитор, който извършва задължителен финансов одит, е длъжен да отговаря на следните изисквания: 1. (изм. - ДВ, бр. 18 от 2020 г., в сила от 28.02.2020 г.) прилага политики и процедури, които гарантират, че собствениците на капитала, членовете на управителните, надзорните и контролните му органи или свързани с тях лица не се намесват в изпълнението, нямат достъп до одиторската информация и не могат да предприемат действия, които застрашават независимостта и обективността на регистрирания одитор, който извършва финансов одит от името на одиторското дружество - когато е одиторско дружество; 2. (изм. - ДВ, бр. 79 от 2024 г.) разполага с надеждни процедури, с механизми за управление на качеството, с ефективни процедури за оценка на риска и с ефективни контролни и защитни механизми по отношение на системите за обработка на информацията; 3. прилага механизми за контрол на качеството, които да осигурят спазване на решенията и процедурите на всички равнища в одиторското дружество или в изградената от регистрирания одитор организация на работа; 4. прилага политики и процедури, които гарантират, че всички лица, които работят за него и участват в одита, притежават необходимите знания и опит за изпълнение на възложените им задължения; 5. прилага политики и процедури, които гарантират, че при възлагането на подизпълнители на функции по извършване на финансов одит се извършва по начин, който не влошава вътрешния контрол на качеството, както и да не пречи на Комисията да упражнява ефективен надзор за спазването на този закон и на Регламент (ЕС) № 537/2014 ; 6. прилага ефективни организационни и управленски механизми за предотвратяване, отстраняване, откриване или управление и оповестяване на всички възможни заплахи за своята независимост по чл. 54 ; 7. прилага политики и процедури за извършване на задължителен финансов одит, наставничество, надзор над и преразглеждане на дейностите на служителите и за създаване и попълване на одиторското досие в съответствие с изискванията на чл. 56 ; 8. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) изгражда и поддържа подходяща система за управление на качеството, която да гарантира качеството на задължителния финансов одит и да обхваща поне политиките и процедурите по т. 1 - 7; при одиторско дружество отговорността за системата за управление на качеството се носи от лице, което е регистриран одитор; 9. прилага и използва подходящи системи, ресурси и процедури, за да гарантира непрекъснатото и редовно осъществяване на дейността си; 10. (изм. - ДВ, бр. 18 от 2020 г., в сила от 28.02.2020 г.) създава и прилага подходящи и ефективни организационни и управленски механизми за регистриране на нарушения, които имат или могат да имат сериозни последици за качеството на дейността му, както и за тяхното отстраняване; 11. прилага подходящи политики относно възнагражденията, включително политика за участие в печалбите, които предоставят достатъчно стимули за постигане на резултати, с цел да се осигури качествен задължителен финансов одит; размерът на приходите, които регистрираният одитор получава от предлагането на услуги на одитираното предприятие, различни от одиторските, не е част от оценката на работата и възнаграждението на което и да е лице, участващо в извършването на задължителен финансов одит или способно да окаже влияние върху това извършване; 12. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) наблюдава и оценява адекватността и ефективността на своите системи и механизми за управление на качеството, както и съответствието им с изискванията на този закон и когато е приложимо, на Регламент (ЕС) № 537/2014 , и предприема подходящи действия за отстраняване на пропуските; извършва ежегоден преглед и оценка на системата за управление на качеството, посочена в т. 8, като документира констатациите от тази оценка, както и всички предложени промени във връзка с това; 13. прилага подходящи вътрешни процедури за докладване по определен ред от неговите служители на потенциални или действителни нарушения на този закон или на Регламент (ЕС) № 537/2014 . (2) (Изм. - ДВ, бр. 79 от 2024 г.) Политиките и процедурите по ал. 1 се документират писмено и се предоставят на всички лица, които работят за регистрирания одитор. (3) Възлагането на подизпълнител на функции по извършване на финансов одит по ал. 1, т. 5 не води до освобождаване от или ограничаване на отговорността на регистрирания одитор. (4) Регистрираният одитор във всеки момент трябва да е в състояние да докаже пред Комисията, че политиките и процедурите по ал. 1 са подходящи и съобразени с мащаба и сложността на неговата дейност. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта. Организация на извършването на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 56. (1) (Изм. - ДВ, бр. 79 от 2024 г.) При извършването на задължителен финансов одит регистрираният одитор осигурява достатъчно време и ресурси, за да може да изпълни задълженията си адекватно и одитът да бъде извършен качествено. (2) (Доп. - ДВ, бр. 79 от 2024 г.) Когато задължителният финансов одит се извършва от одиторско дружество, то назначава отговорен за одита регистриран одитор - физическо лице. Одиторското дружество предоставя на отговорния регистриран одитор достатъчно ресурси, включително персонал с необходимите познания и умения, за да може да изпълни задълженията си адекватно и одитът да бъде извършен качествено. Отговорният одитор участва активно в извършването на задължителния финансов одит, като отделя достатъчно време и ресурси за качествено изпълнение на своите задължения. (3) (Изм. - ДВ, бр. 79 от 2024 г.) Регистрираният одитор съхранява информация за всички нарушения на разпоредбите на този закон и когато е приложимо, на Регламент (ЕС) № 537/2014 . Информацията включва и данни за последиците от нарушенията, за предприетите действия за отстраняването им, както и за направените промени в системата за управление на качеството във връзка с това. Регистрираният одитор изготвя и годишен доклад за всички действия по отстраняване на нарушенията и го разпространява в рамките на своята одиторска практика. (4) Когато регистрираният одитор ползва външни експерти за консултации, той документира отправеното искане и получените съвети. (5) (Доп. - ДВ, бр. 79 от 2024 г.) Регистрираният одитор съхранява всички данни и документи, които обосновават посоченото в одиторския доклад по чл. 51 съответно по чл. 51а , и когато е приложимо - докладите по чл. 10 и 11 от Регламент (ЕС) № 537/2014 . (6) Регистрираният одитор създава одиторско досие за всеки извършен задължителен финансов одит, като задължително се документират данните по чл. 53 и когато е приложимо - по чл. 6 - 8 от Регламент (ЕС) № 537/2014 . Одиторското досие се приключва и архивира не по-късно от 60 дни след датата на подписване на одиторския доклад. (7) Регистрираният одитор създава и поддържа досие за всяко одитирано предприятие, което съдържа най-малко следната информация: 1. наименование, ЕИК, седалище и адрес на управление на одитираното предприятие; 2. имената на отговорния одитор и на лицето, извършило преглед за контрол на качеството преди издаване на одиторския доклад, когато е приложимо; 3. (доп. - ДВ, бр. 79 от 2024 г.) получените възнаграждения за всяка финансова година от одитираното предприятие поотделно за извършен финансов одит, както и за всички предоставени други услуги на това предприятие. (8) Регистрираният одитор съхранява в регистър информация за всяка жалба, подадена в писмена форма, относно извършването на финансов одит. (9) (Нова - ДВ, бр. 79 от 2024 г.) Разпоредбите на ал. 1 - 8 се прилагат съответно и за регистрирания одитор по устойчивостта, когато извършва задължителен ангажимент за сигурност по устойчивостта. Специфични изисквания при задължителен финансов одит на консолидиран финансов отчет и при задължителен ангажимент за сигурност на консолидиран отчет за устойчивостта (Загл. доп. - ДВ, бр. 79 от 2024 г.) Чл. 57. (1) При извършване на задължителен финансов одит на консолидиран финансов отчет на група предприятия одиторът на групата носи цялата отговорност за изразеното в одиторския доклад мнение относно консолидирания финансов отчет, включително в съответствие с изискванията на Регламент (ЕС) № 537/2014 . (2) Одиторът на групата изготвя документация за извършената работа от регистрираните одитори, одитори и/или одиторски дружества от други държави - членки на Европейския съюз, или от трети държави, за целите на одита на групата. (3) Одиторът на групата прави оценка на работата, извършена от другите одитори за целите на одита на групата, и документира естеството, времето на изпълнение и обхвата на работата, извършена от тези одитори, включително, когато е приложимо, извършения от него преглед на одиторската документация на тези одитори. За да разчита на работата им, одиторът на групата иска съгласието на тези одитори за предаване на съответната документация при провеждането на одита на консолидирания финансов отчет. (4) Одиторът на групата прави проверка на работата, извършена от другите одитори за целите на одита на групата, и документира това. Документацията, съхранявана от одитора на групата, трябва да осигурява възможност на Комисията да прави проверки на работата му. Когато одиторът на групата не е в състояние да извърши тази проверка, той извършва допълнителна работа по одита - пряко или чрез възлагане на тези задачи на подизпълнител, и информира за това Комисията. (5) Когато одиторът на групата подлежи на инспекция за гарантиране на качеството или на разследване относно задължителен финансов одит на консолидиран финансов отчет на група предприятия, одиторът на групата при поискване предоставя на Комисията съответната документация, която е съхранявана при него, за извършената работа от другите одитори за целите на одита на групата, както и всички други работни документи. (6) Комисията може да поиска от съответните компетентни органи на държавите - членки на Европейския съюз, допълнителна документация за работата, извършена от другите одитори за целите на одита на групата. (7) Когато предприятие майка или дъщерно предприятие от група предприятия е одитирано от одитор или от одиторско дружество от трета държава, Комисията може да поиска допълнителна документация за работата, извършена от другите одитори за целите на одита на групата, от съответните компетентни органи на тази трета държава чрез действащите договорености, посочени в чл. 104 . (8) Когато предприятие майка или дъщерно предприятие от група е одитирано от одитор или от одиторско дружество от трета държава, с която не са сключени договорености, отговарящи на изискванията на чл. 104 , одиторът на групата отговаря и за гарантиране на надлежното предоставяне на допълнителна документация за работата, извършена от одиторите от тази трета държава, включително за работните документи, свързани с одита на групата. За гарантиране на предоставянето одиторът на групата съхранява копие от тази документация или се договаря с одиторите от третата държава, при поискване, да получи разрешен и неограничен достъп до документацията, или предприема други подходящи действия. Когато работните документи по одита не може да бъдат предоставени от одитора от третата държава, одиторът на групата удостоверява чрез документацията при него, че е предприел необходимите действия за получаване на достъп до тези документи, като в случай на причина, различна от причина, свързана със законодателството на третата държава, в документацията се включва доказателство за съществуването и. (9) Когато регистриран одитор извършва задължителен финансов одит в предприятие, което е част от група, в рамките на която предприятието майка е установено в трета държава, посочените в този закон правила за професионална тайна не възпрепятстват регистрирания одитор да предаде съответните документи за извършената работа на одитора на групата, който се намира в третата страна, ако тези документи са необходими за извършването на одит на консолидиран финансов отчет на предприятието майка. (10) Регистриран одитор, извършващ задължителен финансов одит в предприятие, което е емитирало ценни книжа в трета държава или е част от група, която изготвя консолидирани финансови отчети в трета държава, може да предава държаните от него работни или други документи, свързани с одита на това предприятие, на компетентните органи на съответните трети държави само при условията, определени в чл. 105 . (11) (Изм. - ДВ, бр. 17 от 2019 г.) Предаването на информация на одитор на група, намиращ се в трета държава, се извършва при спазване на изискванията за защита на личните данни. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и при извършването на задължителен ангажимент за сигурност по устойчивостта на консолидиран отчет за устойчивостта. Ограничения при заемане на длъжност след приключване на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 58. (1) Регистриран одитор, който извършва задължителен финансов одит, не може да бъде избиран или назначаван в одитирано предприятие преди изтичането на една година, а при задължителен финансов одит в предприятие от обществен интерес - на две години от датата на приключване на одита, на следните длъжности: 1. ръководна длъжност; 2. член на одитен комитет или на орган, изпълняващ функции на одитен комитет; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол. (2) (Изм. - ДВ, бр. 79 от 2024 г.) Ограничението по ал. 1 се прилага за всички регистрирани одитори - физически лица, за отговорните одитори от одиторско дружество, както и за всички служители, съдружници или други физически лица, участвали при извършването на съответния задължителен финансов одит. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта, който извършва задължителен ангажимент за сигурност по устойчивостта. Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ И ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА НА ОТЧЕТИ ЗА УСТОЙЧИВОСТТА НА ПРЕДПРИЯТИЯТА ОТ ОБЩЕСТВЕН ИНТЕРЕС (ЗАГЛ. ДОП. - ДВ, БР. 79 ОТ 2024 Г.) Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ НА ПРЕДПРИЯТИЯТА ОТ ОБЩЕСТВЕН ИНТЕРЕС Одиторски доклад Чл. 59. (Изм. - ДВ, бр. 79 от 2024 г.) Регистриран одитор, който извършва задължителен финансов одит на годишен финансов отчет, съответно регистриран одитор по устойчивостта, който извършва задължителен ангажимент за сигурност по устойчивостта на годишен отчет за устойчивостта, на предприятие от обществен интерес, представя резултатите от одита, съответно от ангажимента за сигурност по устойчивостта, в одиторски доклад, който се изготвя в съответствие с разпоредбите на чл. 51 и 51а , както и на чл. 10 от Регламент (ЕС) № 537/2014 . Допълнителен доклад до одитния комитет Чл. 60. (1) Регистриран одитор, който извършва задължителен финансов одит на финансов отчет на предприятие от обществен интерес, изготвя и представя на одитния комитет допълнителен доклад към доклада по чл. 59 . (2) При задължителен финансов одит на консолидиран финансов отчет одиторът на групата изготвя и представя на одитния комитет на предприятието майка допълнителен доклад към доклада по чл. 59 . (3) (Изм. - ДВ, бр. 79 от 2024 г.) Допълнителните доклади по ал. 1 и 2 се изготвят в съответствие с изискванията на приложимите професионални стандарти и разпоредбите на чл. 11 от Регламент (ЕС) № 537/2014 . (4) При поискване от компетентен орган, осъществяващ надзор над предприятието от обществен интерес, регистрираният одитор представя незабавно съответния допълнителен доклад по ал. 1 и 2. (5) (Нова - ДВ, бр. 79 от 2024 г.) Когато в предприятието от обществен интерес не е създаден одитен комитет, регистрираният одитор представя допълнителните доклади по ал. 1 и 2 на надзорния съвет или съвета на директорите на съответното предприятие. Доклад до компетентен орган, осъществяващ надзор Чл. 61. (1) (Изм. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет на предприятие от обществен интерес, е длъжен до 15 октомври на съответната година да уведоми писмено компетентния орган, осъществяващ надзор над това предприятие, за всяка информация за това предприятие, която е установил при извършване на задължителния финансов одит и която е предизвикала или може да предизвика една от следните последици: 1. съществено нарушение на нормативните разпоредби, които определят условията за лицензиране или които уреждат по-конкретно осъществяването на дейности на предприятието от обществен интерес; 2. съществена заплаха или съществено съмнение относно продължаването на дейността на предприятието от обществен интерес; 3. отказ от одиторско мнение, отрицателно или квалифицирано одиторско мнение по чл. 51, ал. 3, т. 5 . (2) (Изм. - ДВ, бр. 79 от 2024 г.) Регистрираният одитор е длъжен да съобщава и всяка посочена в ал. 1 информация, която е установил при извършването на задължителен одит на предприятие, което има тесни връзки с предприятието от обществен интерес, чийто задължителен финансов одит той също извършва. Информацията по тази алинея се отнася за предприятието, което има тесни връзки с предприятието от обществен интерес. Доклад за прозрачност Чл. 62. (1) Регистриран одитор, който извършва задължителен финансов одит на финансов отчет на предприятие от обществен интерес, ежегодно публикува на своята интернет страница доклад за прозрачност, който включва най-малко: 1. описание на правно-организационната форма, както и на дяловете и съдружниците, когато регистрираният одитор е одиторско дружество; 2. когато одиторското дружество е член на одиторска мрежа: а) описание на одиторската мрежа, юридически и структурни договорености в нея; б) името/наименованието на всеки регистриран одитор, който упражнява дейност като физическо лице или като одиторско дружество; в) държавите, в които всеки регистриран одитор, който упражнява дейност като физическо лице или като одиторско дружество, е квалифициран като регистриран одитор или в която се намира неговото седалище и основно място на осъществяване на дейността му; г) (изм. - ДВ, бр. 18 от 2020 г., в сила от 28.02.2020 г.) нетните приходи от продажби на регистрираните одитори, членуващи в мрежата, от задължителен финансов одит на годишни финансови отчети - индивидуални и консолидирани; 3. описание на управленската структура на одиторското дружество; 4. (изм. - ДВ, бр. 79 от 2024 г.) описание на системата за управление на качеството и декларация от регистрирания одитор - физическо лице, съответно от лицата, управляващи одиторското дружество, за ефективността на нейното функциониране; 5. (изм. - ДВ, бр. 18 от 2020 г., в сила от 28.02.2020 г.) дата на решението на Комисията, с което са приети резултатите от последната инспекция за гарантиране на качеството съгласно чл. 85 , както и дадената от Комисията оценка на качеството на професионалната дейност на регистрирания одитор; ако през последните три години дейността на регистрирания одитор не е инспектирана от Комисията, това обстоятелство се оповестява в доклада; 6. (изм. и доп. - ДВ, бр. 79 от 2024 г.) списък на предприятията от обществен интерес, когато през предходната година регистрираният одитор е изпълнил ангажименти за задължителен финансов одит на техен финансов отчет и/или задължителен ангажимент за сигурност по устойчивостта на техен отчет за устойчивостта; 7. описание на практиките на регистрирания одитор, свързани с независимостта; в доклада трябва да се потвърди, че през последната година е бил извършен вътрешен преглед за спазване на изискванията относно независимостта; 8. описание на политиката, която регистрираният одитор прилага по отношение на обучението във връзка с продължаващото професионално развитие по чл. 30 ; 9. информация относно базата, въз основа на която се формира възнаграждението на съдружниците - за одиторско дружество; 10. описание на политиката на регистрирания одитор за ротация на отговорните одитори и служителите в съответствие с чл. 65 ; 11. (изм. - ДВ, бр. 18 от 2020 г., в сила от 28.02.2020 г.) информация относно нетните приходи от продажби на регистрирания одитор, разпределена по следните категории: а) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на годишни отчети за устойчивостта - индивидуални и консолидирани, на предприятия от обществен интерес и предприятия, част от група, чието предприятие майка е предприятие от обществен интерес; б) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на отчети за устойчивостта - индивидуални и консолидирани, на други предприятия; в) приходи от разрешени услуги, различни от одита, предоставени на одитираните предприятия; г) приходи от услуги, различни от одита, предоставени на други клиенти; 12. (нова - ДВ, бр. 18 от 2020 г., в сила от 28.02.2020 г.) когато регистрираният одитор принадлежи към одиторска мрежа - информация относно нетните приходи от продажби на всички членове на мрежата, осъществявали дейност на територията на страната през годината, разпределена по следните категории: а) приходи от услуги, предоставени на одитирани от регистрирания одитор предприятия от обществен интерес и предприятия, част от група, чието предприятие майка е предприятие от обществен интерес; б) приходи от услуги, предоставени на други одитирани от регистрирания одитор предприятия. (2) Докладът за прозрачност се подписва от регистрирания одитор - физическо лице, съответно от лицата, управляващи одиторското дружество. (3) Докладът за прозрачност се публикува ежегодно до 30 април и е достъпен на интернет страницата на регистрирания одитор в срок най-малко 5 години от датата на публикуването му. Информация, предоставяна на Комисията Чл. 63. (1) (Доп. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет и/или задължителен ангажимент за сигурност по устойчивостта на отчет за устойчивостта на предприятие от обществен интерес, предоставя ежегодно на Комисията следната информация: 1. (изм. - ДВ, бр. 79 от 2024 г.) списък на одитираните от него предприятия от обществен интерес, както и когато е приложимо - списък на предприятията от обществен интерес, за които е изпълнил ангажименти за сигурност по устойчивостта, с информация за получените от тях приходи; информацията за приходите се разделя на: а) (доп. - ДВ, бр. 79 от 2024 г.) приходи от задължителен одит и от задължителни ангажименти за сигурност по устойчивостта; б) (изм. - ДВ, бр. 79 от 2024 г.) приходи от услуги, различни от одита и от ангажименти за сигурност по устойчивостта, и различни от посочените в чл. 5, параграф 1 от Регламент (ЕС) № 537/2014 , които се изискват от законодателството на Европейския съюз или от националното законодателство; в) приходи от услуги, различни от одита и различни от посочените в чл. 5, параграф 1 от Регламент (ЕС) № 537/2014 , които не се изискват от законодателството на Европейския съюз или от националното законодателство; 2. списък на всички услуги, предоставени на одитираните предприятия от членовете на одиторската мрежа, когато регистрираният одитор е член на одиторска мрежа; 3. (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) допълнителна информация във връзка с функцията на Комисията за наблюдение на развитието на пазара на предоставяне на услуги по задължителен финансов одит и по задължителни ангажименти за сигурност по устойчивостта, в предприятията от обществен интерес. (2) Условията и редът за предоставяне на информацията по ал. 1 се определят с приети от Комисията правила. Забранени услуги Чл. 64. (1) За регистриран одитор, който извършва задължителен финансов одит на финансов отчет на предприятие от обществен интерес, се прилагат разпоредбите на чл. 5, параграфи 1, 4 и 5 от Регламент (ЕС) № 537/2014 . Регистрираният одитор може да предоставя услугите, посочени в чл. 5, параграф 1, ал. 2, буква \"а\", подточка \"vii\" , при условие че: 1. услугите не оказват влияние или оказват несъществено влияние, поотделно или общо, върху одитираните финансови отчети; 2. оценката за влиянието върху одитираните финансови отчети е документирана и обяснена изчерпателно в допълнителния доклад за одитния комитет; 3. регистрираният одитор спазва изискванията за независимост. (2) Алинея 1 се прилага и за лицата по чл. 54, ал. 1 и 2 , както и за съпруг или роднина по права или по съребрена линия до втора степен включително, или за лица, свързани с регистрирания одитор. (3) Регистрираният одитор и лицата по ал. 2 може да предоставят разрешените по ал. 1 услуги извън задължителния финансов одит след одобрението на одитния комитет, за което регистрираният одитор уведомява писмено Комисията в 7-дневен срок от датата на получаване на одобрението. (4) (Нова - ДВ, бр. 18 от 2020 г., в сила от 28.02.2020 г.) За целите на ал. 3 одитният комитет може да одобрява списък с услуги извън задължителния финансов одит при спазване изискванията на чл. 5 от Регламент (ЕС) № 537/2014 . В този случай регистрираният одитор уведомява предварително писмено Комисията и одитния комитет за всяка услуга от този списък, която той и ако е приложимо, всеки от членовете на одиторската мрежа ще предоставят на одитираното предприятие, на предприятието майка или на дъщерните му предприятия. (5) (Нова - ДВ, бр. 79 от 2024 г.) Когато член на одиторска мрежа, към която принадлежи регистриран одитор, който извършва задължителен финансов одит на финансов отчет на предприятие от обществен интерес, предоставя посочените в ал. 1 забранени услуги извън одита на предприятие, което има седалище в трета държава и е контролирано от одитираното предприятие от обществен интерес, регистрираният одитор преценява дали са налице заплахи за независимостта му поради предоставянето на тези услуги от члена на мрежата. Ако независимостта му е повлияна, регистрираният одитор прилага предпазни мерки за смекчаване на заплахите. Регистрираният одитор може да продължи да извършва задължителния финансов одит само ако обоснове в съответствие с ал. 1, че предоставянето на такива услуги не засяга професионалната му преценка и формирането на неговото одиторско мнение. (6) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта, с изключение на забраната за предоставяне на услуги извън задължителен ангажимент за сигурност по устойчивостта по чл. 5, параграф 1, ал. 2, букви \"а\" и \"г\" от Регламент (ЕС) № 537/2014 . Когато ангажимент за задължителен финансов одит и задължителен ангажимент за сигурност по устойчивостта към едно предприятие се изпълняват от един регистриран одитор, се прилагат разпоредбите на ал. 1 и 2. Назначаване и ротация на регистрираните одитори Чл. 65. (1) Назначаването на регистриран одитор за извършването на задължителен финансов одит на финансов отчет на предприятие от обществен интерес се извършва и съгласно изискванията на този закон и на чл. 16 от Регламент (ЕС) № 537/2014 . (2) Минималната продължителност на договор за задължителен финансов одит на финансов отчет на предприятие от обществен интерес не може да бъде по-малка от една година. (3) (Изм. - ДВ, бр. 79 от 2024 г.) Одиторско дружество, което е извършвало задължителен финансов одит на финансов отчет на предприятие от обществен интерес, се оттегля, след като е изпълнявало одиторски ангажименти по задължителен финансов одит за период от 10 сумарно считани години. Това одиторско дружество не може да изпълнява одиторски ангажименти към това предприятие за период от 5 последователни години от датата на оттеглянето си. (4) (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Регистриран одитор - физическо лице, или отговорен одитор, който е извършвал задължителен финансов одит на финансов отчет от името на одиторско дружество в предприятие от обществен интерес, се заменя, след като е изпълнявал одиторски ангажименти по задължителен финансов одит за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на 5 последователни години от датата на оттеглянето си. (5) (Нова - ДВ, бр. 79 от 2024 г.) Регистриран одитор, който е извършвал преглед за контрол на качеството по чл. 68 при задължителен финансов одит на финансов отчет на предприятие от обществен интерес, се заменя, след като е изпълнявал тази дейност за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на три последователни години от датата на оттеглянето си. (6) (Нова - ДВ, бр. 79 от 2024 г.) Регистриран одитор, определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, който е изпълнявал дейност, различна от посочените в ал. 4 и 5, се заменя, след като е изпълнявал тази дейност за период от 7 сумарно считани години. Този регистриран одитор се оттегля от одиторски ангажименти към това предприятие в продължение на 2 последователни години от датата на оттеглянето си. (7) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, той се заменя и не може да изпълнява одиторски ангажименти към това предприятие в продължение на 5 (пет) последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (8) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на лице, извършващо преглед за контрол на качеството по чл. 68 , при задължителен финансов одит на финансов отчет на предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (9) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на лице, извършващо преглед за контрол на качеството по чл. 68 , за 4 или повече сумарно считани години, се заменя и не може да изпълнява одиторски ангажименти към това предприятие в продължение на три последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (10) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор, на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор и на лице, извършващо преглед за контрол на качеството по чл. 68 , за 4 или повече сумарно считани години, от които три или повече години в качеството си на отговорен одитор, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (11) (Нова - ДВ, бр. 79 от 2024 г.) През периода на оттегляне регистрираният одитор не може: 1. да бъде член на екипа по ангажимента за задължителен финансов одит на финансов отчет на това предприятие или да осъществява контрол върху качеството по чл. 68 ; 2. да консултира екипа по ангажимента за одит на това предприятие или предприятието по методологически, технически и/или специфични за отрасъла въпроси, сделки и събития, оказващи влияние върху ангажимента за одит, с изключение на обсъждания с екипа по ангажимента, ограничени до извършената работа или заключенията, до които е достигнато през последната година от периода на участие на този регистриран одитор, когато това продължава да има отношение към одита; 3. да носи отговорност за ръководството или координацията на професионалните услуги, предоставяни от одиторското дружество или от дружества от неговата мрежа на одитираното предприятие, или за надзора върху взаимоотношенията на одиторското дружество или на дружества от неговата мрежа с одитираното предприятие, или 4. да изпълнява по отношение на одитираното предприятие други функции или да осъществява друга дейност, различна от посочените по-горе, включително предоставяне на услуги, които не са ангажименти за сигурност и биха довели до това, регистрираният одитор: а) да е в значително или често взаимодействие с ръководство или лицата, натоварени с общо управление на одитираното предприятие, или б) да упражнява пряко влияние върху резултата от ангажимента за одит. (12) (Предишна ал. 5, изм. и доп. - ДВ, бр. 79 от 2024 г.) Продължителността по ал. 3 и 10 започва от годината, когато е поет първият одиторски ангажимент за задължителен финансов одит през съответния период. При изчисляване на периодите броенето на годините започва отново, след като регистрираният одитор е преустановил без прекъсване участие в извършването на ангажименти за задължителен финансов одит на същото предприятие в продължение на съответния срок за оттегляне. (13) (Нова - ДВ, бр. 79 от 2024 г.) При изчисляване на периодите по ал. 3 - 10, когато регистрираният одитор е осъществявал дейност в качеството си на отговорен одитор и/или на определен от одиторско дружество за ръководещ и основно отговорен за извършването на задължителен финансов одит на финансов отчет на предприятие от обществен интерес, броенето на годините включва времето, през което регистрираният одитор е осъществявал дейност в това си качество при извършването на ангажимент за задължителен финансов одит на финансов отчет на това предприятие в други одиторски дружества или индивидуално. (14) (Предишна ал. 6, изм. - ДВ, бр. 79 от 2024 г.) Разпоредбите на ал. 3 се прилагат и за търговските дружества по чл. 8, ал. 1, т. 1, буква \"б\" . (15) (Нова - ДВ, бр. 18 от 2020 г., в сила от 28.02.2020 г., предишна ал. 7 - ДВ, бр. 79 от 2024 г.) В случаите на законово изискване за съвместен задължителен финансов одит на финансови отчети на предприятия от обществен интерес се допуска удължаване на срока за оттегляне по ал. 3 с не повече от 5 години. Удължаването се допуска, ако има препоръка на одитния комитет, която е предложена на общото събрание на съдружниците/акционерите и е приета от него. (16) (Нова - ДВ, бр. 79 от 2024 г.) Разпоредбите на ал. 1 - 15 се прилагат съответно и за регистрираните одитори по устойчивостта, извършващи задължителен ангажимент за сигурност по устойчивостта. Одиторско възнаграждение Чл. 66. (1) Когато в продължение на три или повече последователни финансови години регистриран одитор предоставя на одитирано от него предприятие от обществен интерес, на неговото предприятие майка или на дъщерните му предприятия услуги извън одита, различни от посочените в чл. 5, параграф 1 от Регламент (ЕС) № 537/2014 , общата сума на възнагражденията за тези услуги не може да надхвърля 70 на сто от средната сума на възнагражденията за последните три последователни финансови години за задължителен финансов одит на одитираното предприятие и когато е приложимо, на неговото предприятие майка, дъщерните му предприятия и консолидираните финансови отчети на тази група от предприятия. Ограничението не се прилага за услуги извън одита, които са различни от посочените в чл. 5, параграф 1 от Регламент (ЕС) № 537/2014 и които се изискват по закон. (2) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Когато общата сума на възнагражденията от предприятие от обществен интерес за всяка от последните две последователни финансови години надхвърля или вероятно ще надхвърли 15 на сто от общата сума на възнагражденията на регистрирания одитор или когато е приложимо, на одитора на групата, извършващ задължителния одит и/или задължителен ангажимент за сигурност по устойчивостта, за всяка от тези финансови години съответният одитор съобщава за това на одитния комитет и обсъжда с него заплахите за своята независимост и предприетите предпазни мерки за намаляване на тези заплахи. В този случай одитният комитет преценява дали одиторският ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (3) (Изм. и доп. - ДВ, бр. 79 от 2024 г.) Когато платените от предприятието от обществен интерес възнаграждения продължават да надхвърлят 15 на сто от общия приход на регистрирания одитор или когато е приложимо, на одитора на групата, извършващ задължителния одит, одитният комитет решава въз основа на обективни критерии дали съответният одитор може да продължи да извършва задължителен финансов одит или задължителен ангажимент за сигурност по устойчивостта през допълнителен период след настъпване на тези обстоятелства, който не може да бъде по-дълъг от три години. В тези случаи съответният одиторски ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (4) (Нова - ДВ, бр. 79 от 2024 г.) Когато финансовият одит или ангажиментът за сигурност по устойчивостта се изпълнява съвместно от двама регистрирани одитори, другият регистриран одитор отговаря на изискванията за преглед за контрол на качеството по ал. 3, ако: 1. обстоятелствата по ал. 3 се отнасят само за един от регистрираните одитори; 2. всеки от регистрираните одитори изпълнява одиторски процедури, достатъчни, за да поеме пълна отговорност за изразеното одиторско мнение. Подготовка за задължителен одит и за задължителен ангажимент за сигурност по устойчивостта и оценка на заплахите за независимостта (Загл. доп. - ДВ, бр. 79 от 2024 г.) Чл. 67. (Изм. - ДВ, бр. 79 от 2024 г.) Преди поемане или продължаване на ангажимент за задължителен финансов одит или за задължителен ангажимент за сигурност по устойчивостта на предприятие от обществен интерес регистрираният одитор, освен посоченото в чл. 54 , извършва допълнителни действия за оценка на заплахите за независимостта съгласно разпоредбите на чл. 6 от Регламент (ЕС) № 537/2014 . Преглед за контрол на качеството на ангажимента Чл. 68. (1) Преди издаване на докладите по чл. 59 и 60 се извършва преглед за контрол на качеството на ангажимента за задължителен финансов одит, за да се прецени дали регистрираният одитор основателно е достигнал до мнението и заключенията, изразени в проектите на тези доклади. (2) Прегледът за контрол на качеството на ангажимента за задължителен финансов одит се извършва съгласно разпоредбите на чл. 8 от Регламент (ЕС) № 537/2014 . (3) (Нова - ДВ, бр. 79 от 2024 г.) Когато се изразява разумна степен на сигурност при задължителен ангажимент за сигурност по устойчивостта в предприятие от обществен интерес, се прилагат съответно и разпоредбите на ал. 1 и 2. Нередности Чл. 69. (1) Когато регистриран одитор, който извършва задължителен финансов одит на финансов отчет на предприятие от обществен интерес, има съмнения или разумни основания да предположи, че може да се допуснат или са допуснати нередности, включително измами по отношение финансовите отчети на одитираното предприятие, той уведомява одитираното предприятие и му препоръчва да разследва случая и да предприеме подходящи мерки, за да отстрани тези нередности и да предотврати повторението им в бъдеще. (2) Ако одитираното предприятие не разследва случая или не предприеме подходящи мерки, регистрираният одитор е длъжен да докладва своевременно на компетентния орган, осъществяващ надзор над това предприятие. (3) Добросъвестното оповестяване пред органите на одитираното предприятие от регистрирания одитор на всяка от посочените в ал. 1 нередности не представлява нарушение на договорно или правно ограничение относно разкриването на информация. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и когато регистриран одитор по устойчивостта извършва задължителен ангажимент за сигурност по устойчивостта. Част трета. ПУБЛИЧЕН НАДЗОР Глава осма. КОМИСИЯ ЗА ПУБЛИЧЕН НАДЗОР НАД РЕГИСТРИРАНИТЕ ОДИТОРИ Статут на Комисията Чл. 70. (1) Комисията е специализиран държавен орган за регулиране и надзор върху дейността на лицата по чл. 12, ал. 2 . (2) Комисията е юридическо лице на бюджетна издръжка със седалище София. Председателят на Комисията е първостепенен разпоредител с бюджет. (3) При осъществяване на дейността си по този закон и по Регламент (ЕС) № 537/2014 Комисията е независима и не може да приема указания от други органи, институции и лица. (4) Комисията се отчита за дейността си пред Народното събрание. Отговорност и функции на Комисията Чл. 71. (1) Комисията носи крайната отговорност за надзора върху: 1. придобиването на право да се упражнява дейност като регистриран одитор, регистрирането на одиторите, включително на одиторите от други държави - членки на Европейския съюз, и от трети държави и временното лишаване от право да се упражнява дейност като регистриран одитор; 2. (изм. - ДВ, бр. 79 от 2024 г.) приемането на стандарти за професионална етика, за управление на качеството в дейността на регистрираните одитори, за извършването на задължителен финансов одит, задължителни ангажименти за сигурност по устойчивостта и свързаните с одита услуги; 3. продължаващото професионално развитие на регистрираните одитори; 4. системата за гарантиране на качеството на професионалната дейност на регистрираните одитори; 5. прилагането на принудителни административни мерки и налагането на административни наказания. (2) Комисията осъществява надзор чрез: 1. (изм. - ДВ, бр. 18 от 2020 г., в сила от 28.02.2020 г.) извършване на инспекции за гарантиране качеството на професионалната дейност на регистрираните одитори; 2. (изм. - ДВ, бр. 18 от 2020 г., в сила от 28.02.2020 г.) извършване на разследвания по жалби и сигнали, както и по своя преценка, за нарушения на Регламент (ЕС) № 537/2014 и на този закон; 3. прилагане на принудителни административни и други мерки по чл. 89, ал. 2 , наричани по нататък \"надзорни мерки\"; 4. даване ход на производства за търсене на административнонаказателна отговорност; 5. (изм. - ДВ, бр. 18 от 2020 г., в сила от 28.02.2020 г.) извършване на проверки за спазване на нормативните изисквания при упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 . (3) Комисията: 1. приема правилник за дейността си, който се обнародва в \"Държавен вестник\"; 2. (изм. - ДВ, бр. 18 от 2020 г., в сила от 28.02.2020 г.) приема правила за извършване на инспекции за гарантиране качеството на професионалната дейност на регистрираните одитори; 3. приема правилата по чл. 31, ал. 1, т. 12 и по чл. 63 ; 4. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) приема правила и методически указания за условията и реда за упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 , както и за отчитане професионалната дейност на регистрираните одитори по реда на чл. 31, ал. 1, т. 7 ; 5. (изм. - ДВ, бр. 18 от 2020 г., в сила от 28.02.2020 г.) приема други правила и насоки по прилагането на публичния надзор; 6. (нова - ДВ, бр. 18 от 2020 г., в сила от 28.02.2020 г.) приема наредби, когато това е предвидено в този закон, и издава инструкции и указания по прилагане на публичния надзор съгласно чл. 12, ал. 2 и 3 ; 7. (нова - ДВ, бр. 18 от 2020 г., в сила от 28.02.2020 г.) приема правила за извършване на разследвания за нарушения на Регламент (ЕС) № 537/2014 и на този закон, като правилата включват най-малко следното: а) процедури за приемането на жалби и сигнали за нарушения и за предприемане на действия по тях; б) защита на личните данни на лицата, които предоставят информация за предполагаеми или действителни нарушения, както и на лицата, за които се предполага, че извършват или е възможно да са извършили нарушение; в) процедури, гарантиращи правото на защита на предполагаемия нарушител, правото му да бъде изслушан преди приемането на решение, което се отнася до него, и правото на ефективни правни средства за защита пред съд срещу всяко решение или мярка, отнасящи се до него. (4) (Доп. - ДВ, бр. 18 от 2020 г., в сила от 28.02.2020 г.) Комисията е компетентен орган по прилагането на Регламент (ЕС) № 537/2014 , както и на този закон по отношение на публичния надзор съгласно чл. 12, ал. 2 и 3 . Състав на Комисията и изисквания към председателя и членовете Чл. 72. (1) (Доп. - ДВ, бр. 79 от 2024 г.) Комисията е колегиален орган и се състои от председател и от 4 членове. При отсъствие на председателя функциите му се изпълняват от член на Комисията, определен от председателя за всеки конкретен случай. При обективна невъзможност на председателя да изпълнява своите функции повече от един месец и не е определен член, който да изпълнява функциите на председател съгласно изречение второ, членовете на комисията избират член, който да изпълнява функциите на председател до завръщане на титуляря. (2) Председател и членове на Комисията могат да бъдат само български граждани, които отговарят на следните изисквания: 1. да имат завършено висше юридическо или икономическо образование с придобита образователно-квалификационна степен \"магистър\"; 2. (доп. - ДВ, бр. 79 от 2024 г.) да притежават познания в областите, свързани с финансовия одит и/или изразяването на сигурност по устойчивостта, и да имат най-малко 5 години професионален опит в тези области; 3. да не са осъждани за умишлени престъпления от общ характер; 4. да отговарят на изискванията за независимост по чл. 21 от Регламент (ЕС) № 537/2014 . Избор на председател и на членове на Комисията Чл. 73. (1) Председателят на Комисията се избира от Народното събрание след проведена публична процедура. (2) В едномесечен срок след избора на председател на Комисията той провежда консултации за предлагане на кандидати за членове на Комисията при спазване на следния принцип: 1. едно лице се предлага от министъра на финансите; 2. едно лице се предлага от управителя на Българската народна банка; 3. едно лице се предлага от председателя на Комисията за финансов надзор; 4. едно лице се предлага от управителния съвет на ИДЕС след избор от общото събрание. (3) Членовете на Комисията се избират от Народното събрание по предложение на председателя и. Мандат и прекратяване на правомощията Чл. 74. (1) Мандатът на председателя и на членовете на Комисията е 4 години. Председателят и членовете на Комисията не могат да бъдат избирани за повече от два последователни мандата. (2) Правомощията на председателя и на член на Комисията се прекратяват от Народното събрание преди изтичане на мандата им: 1. по тяхно искане; 2. при невъзможност да изпълняват задълженията си повече от 6 месеца; 3. ако престанат да отговарят на изискванията на чл. 72, ал. 2, т. 3 и 4 ; 4. при неучастие без основателни причини в три или повече заседания на Комисията за период от една година; 5. при влизане в сила на акт, с който е установен конфликт на интереси по Закона за предотвратяване и установяване на конфликт на интереси ; 6. при смърт. (3) При предсрочно прекратяване на мандата на председателя или на член на Комисията на негово място за остатъка от мандата се избира друго лице по реда на чл. 73 . (4) След изтичане на мандата, за който са избрани, председателят и членовете на Комисията продължават да упражняват правомощията си до избирането на нов председател и членове. (5) Членовете на Комисията, с изключение на председателя и, не са в трудово или служебно правоотношение с Комисията. Възнаграждения на председателя и на членовете на Комисията Чл. 75. (1) Председателят на Комисията получава основно месечно възнаграждение в размер 90 на сто от възнаграждението на председателя на Народното събрание. (2) Членовете на Комисията, с изключение на председателя, получават възнаграждение за участието си във всяко заседание, инспекция за гарантиране на качеството и международна проява на Комисията в размер, определен с правилника по чл. 71, ал. 3, т. 1 . Полученото месечно възнаграждение не може да превишава 50 на сто от основното месечно възнаграждение на председателя. Правомощия на председателя на Комисията Чл. 76. (1) Председателят на Комисията ръководи дейността и и я представлява. (2) Председателят на Комисията назначава и освобождава служителите от администрацията. Правомощия на Комисията Чл. 77. (1) (Изм. - ДВ, бр. 79 от 2024 г.) За целите на публичния надзор съгласно чл. 12 Комисията: 1. упражнява надзорните правомощия по чл. 71, ал. 2, т. 1 - 3 , като може да бъде подпомагана от съответните органи на ИДЕС; 2. (изм. - ДВ, бр. 18 от 2020 г., в сила от 28.02.2020 г.) упражнява надзор за законосъобразното и ефективно изпълнение на функциите по чл. 36, ал. 1, т. 1 - 3 и 5 , за изпълнението на правилата и методическите указания по чл. 71, ал. 3, т. 2 и 4 , както и за спазване на изискванията за независимост и липса на конфликт на интереси по чл. 54 ; 3. връща за допълнителна или повторна проверка случаите, в които качеството на извършените инспекции за гарантиране на качеството на професионалната дейност на регистриран одитор е незадоволително; 4. (отм. - ДВ, бр. 79 от 2024 г.) 5. (изм. - ДВ, бр. 105 от 2020 г., в сила от 01.01.2021 г., доп. - ДВ, бр. 79 от 2024 г.) извършва разследвания по своя преценка или при получени сигнали и предложения за предполагаеми нарушения при извършването на задължителен финансов одит, извършването на ангажименти за изразяването на сигурност по устойчивостта и/или предоставянето на свързани с одита услуги; в тези случаи Комисията може да бъде подпомагана от съответните органи на ИДЕС; при получаването на сигнали и жалби, свързани с надзорната дейност по чл. 12 , Комисията може да възложи на ИДЕС извършването на проверки по тях; 6. (изм. - ДВ, бр. 18 от 2020 г., в сила от 28.02.2020 г.) извършва постоянно наблюдение на развитието на пазара на предоставяне на услуги във връзка със задължителния одит на финансови отчети на предприятията от обществен интерес, като по-специално оценява: а) рисковете, произтичащи от наличието на пропуски, свързани с качеството на дейността на регистрираните одитори, включително систематични пропуски в рамките на одиторска мрежа, които могат да доведат до преустановяване на дейността на всяко одиторско дружество, затрудненията в предоставянето на услуги по задължителен одит в конкретен сектор или за различни сектори, концентрирането на риск от одиторски пропуски и въздействието върху цялостната стабилност на финансовия сектор; б) нивата на концентрация на пазара, включително в конкретни сектори; в) резултатите от дейността на одитните комитети; г) необходимост от приемане на мерки за смекчаване на рисковете, посочени в буква \"а\"; 7. уведомява органите на прокуратурата при установяване на данни за извършени престъпления; 8. осъществява сътрудничеството със съответните органи на Европейския съюз, с компетентните органи на другите държави - членки на Европейския съюз, или на трети държави, отговарящи за задължителния финансов одит; 9. може да изисква от регистрираните одитори, ИДЕС, одитираните предприятия, одитните комитети и други свързани с тях лица предоставянето в определени от нея срокове на заверени копия на документи, справки и друга информация; 10. (нова - ДВ, бр. 18 от 2020 г., в сила от 28.02.2020 г.) може да уведомява одитните комитети на предприятия от обществен интерес за резултати от извършени инспекции или разследвания, свързани с ангажименти за задължителен финансов одит към тези предприятия; 11. (предишна т. 10 - ДВ, бр. 18 от 2020 г., в сила от 28.02.2020 г.) упражнява други правомощия, свързани с отговорностите и функциите по чл. 71 . (2) (Изм. - ДВ, бр. 18 от 2020 г., в сила от 28.02.2020 г.) В срок до 31 юли на текущата година Комисията внася в Народното събрание отчет за дейността си за предходната календарна година. Отчетът съдържа информация и за: 1. (изм. - ДВ, бр. 79 от 2024 г.) дейността на Комисията по отношение на публичния надзор по чл. 12 ; 2. общите резултати на системата за гарантиране на качеството; 3. обобщена информация за констатациите и заключенията от инспекциите и разследванията. Администрация на Комисията Чл. 78. (1) При осъществяване на дейността си Комисията се подпомага от администрация, чиято структура и организация на работа се определят с правилника по чл. 71, ал. 3, т. 1 . (2) Дейността на администрацията се осъществява от държавни служители и от лица, работещи по трудово правоотношение. За работещите по трудово правоотношение се прилага чл. 107а от Кодекса на труда . (3) За администрацията на Комисията се прилага Законът за администрацията , доколкото не противоречи на този закон. (4) Инспекциите и разследванията се извършват от инспектори, оправомощени от председателя на Комисията. (5) При извършване на инспекциите и разследванията се прилагат и изискванията на Регламент (ЕС) № 537/2014 . Заседания и решения на Комисията Чл. 79. (1) Заседанията на Комисията са редовни, когато присъстват председателят и най-малко двама от членовете и. Председателят може да оправомощи член на Комисията да председателства заседание в случай на негово отсъствие. (2) Комисията приема решения с явно гласуване и с мнозинство от три гласа. Председателят и членовете на Комисията не могат да се въздържат от гласуване. (3) (Изм. - ДВ, бр. 18 от 2020 г., в сила от 28.02.2020 г.) Решенията за временно лишаване от правото за извършване на финансов одит и за отнемане на функция или на функции по чл. 36, ал. 1, т. 1 - 3 и 5 и чл. 85, ал. 3 се приемат с мнозинство от 4 гласа. (4) (Нова - ДВ, бр. 18 от 2020 г., в сила от 28.02.2020 г.) Решенията по ал. 3 се оповестяват на интернет страницата на Комисията, както следва: 1. до влизането им в сила се оповестява информация на анонимна основа; 2. след влизането им в сила се оповестява пълното решение, както и начинът и мотивите за гласуване на всеки гласувал. Прозрачност на дейността на Комисията Чл. 80. Комисията публикува на интернет страницата си: 1. приетите решения; 2. годишен отчет за дейността по чл. 77, ал. 2 ; 3. годишен план за инспекционната дейност. Принципи в дейността на Комисията Чл. 81. При осъществяване на дейността си Комисията и нейните органи прилагат основните принципи по чл. 4 - 14 от Административнопроцесуалния кодекс . Информацията, свързана със спазване на принципа по чл. 13 от Административнопроцесуалния кодекс , се публикува на интернет страницата на Комисията. Задължение за опазване на професионална тайна Чл. 82. (1) Професионална тайна е информацията, която председателят и членовете на Комисията, както и служителите от нейната администрация създават и получават при или по повод осъществяването на дейността им. Професионалната тайна не представлява служебна тайна по смисъла на Закона за защита на класифицираната информация . (2) Не е професионална тайна информацията, която подлежи на публично огласяване съгласно този или друг закон. (3) Председателят и членовете на Комисията, както и служителите от нейната администрация са длъжни да пазят професионалната тайна, включително и след напускане на Комисията или на нейната администрация. (4) Информация, представляваща професионална тайна, може да бъде използвана от Комисията само при изпълнение на нейните функции. (5) Информация, представляваща професионална тайна, може да се разкрива само: 1. пред органите на съда и прокуратурата; 2. пред Държавна агенция \"Национална сигурност\" при условия и по ред, определени със съвместна инструкция, доколкото това е необходимо за изпълнение на функциите им; 3. пред съответните компетентни органи, осъществяващи надзор над предприятията от обществен интерес; 4. като обобщени данни по начин, който не позволява индивидуализиране на лицата, за които се отнася. (6) Информация за резултатите от инспекции, разследвания и проверки, представляваща професионална тайна, може да бъде обменяна и между Комисията и органите на ИДЕС. Условията и редът за обмен на тази информация се определят с правила, приети от Комисията. Конфликт на интереси при упражняване на надзорни правомощия Чл. 83. При упражняването на надзорните си правомощия органите на Комисията спазват и изискванията на чл. 26, параграф 5, букви \"б\", \"в\" и \"г\" от Регламент (ЕС) № 537/2014 . Отговорност на Комисията за вреди Чл. 84. Комисията и нейните служители при упражняване на надзорните си правомощия не носят отговорност за вреди, освен ако са действали умишлено. Глава девета. СИСТЕМА ЗА ГАРАНТИРАНЕ НА КАЧЕСТВОТО НА ПРОФЕСИОНАЛНАТА ДЕЙНОСТ НА РЕГИСТРИРАНИТЕ ОДИТОРИ И РАЗСЛЕДВАНИЯ Раздел I. Обхват и принципи Обхват Чл. 85. (1) Системата за гарантиране на качеството на професионалната дейност на регистрираните одитори включва извършването на инспекции за: 1. (изм. и доп. - ДВ, бр. 79 от 2024 г.) спазване изискванията на приложимите професионални стандарти при извършването на задължителен финансов одит и на задължителни ангажименти за сигурност по устойчивостта; 2. (изм. и доп. - ДВ, бр. 79 от 2024 г.) съответствие на одиторската документация при извършването на задължителен финансов одит и на задължителни ангажименти за сигурност по устойчивостта спрямо изискванията на приложимите професионални стандарти; 3. (доп. - ДВ, бр. 79 от 2024 г.) спазване на етичните норми и изискванията за независимост на регистрирания одитор при извършването на задължителен финансов одит и на задължителни ангажименти за сигурност по устойчивостта; 4. (доп. - ДВ, бр. 79 от 2024 г.) адекватност на времевите и човешките ресурси, използвани за извършване на задължителен финансов одит и на задължителни ангажименти за сигурност по устойчивостта съобразно обхвата и сложността на поетия ангажимент; 5. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) адекватност на одиторските възнаграждения от задължителен финансов одит и от задължителни ангажименти за сигурност по устойчивостта; 6. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) адекватност на системата за управление на качеството, прилагана от регистрирания одитор; 7. (изм. - ДВ, бр. 79 от 2024 г.) спазване на изискванията на Регламент (ЕС) № 573/2014 от регистрирани одитори, извършващи задължителен финансов одит и/или задължителни ангажименти за сигурност по устойчивостта в предприятия от обществен интерес; 8. изпълнение на предписанията по чл. 89, ал. 2, т. 2 . (2) Условията и редът за извършването на инспекции се определят с приети от Комисията правила. (3) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Комисията може да делегира на ИДЕС функциите по контрола за гарантиране на качеството на професионалната дейност на регистрираните одитори по задължителния финансов одит и задължителните ангажименти за сигурност по устойчивостта, към предприятия, които не са от обществен интерес. Делегирането на тези функции се извършва с решение на Комисията, прието с мнозинство от 4 гласа, и подписано двустранно споразумение. Принципи Чл. 86. (1) Системата за гарантиране на качеството се изгражда при спазване на следните принципи: 1. инспекциите се извършват от лица, които са независими от съответните инспектирани регистрирани одитори; 2. финансирането на системата за гарантиране на качеството е адекватно, достатъчно и независимо от регистрирани одитори; 3. осигурени са достатъчни ресурси за извършване на необходимите дейности; 4. (изм. - ДВ, бр. 79 от 2024 г.) лицата, които извършват инспекции, имат подходящо професионално образование и съответстващ опит в областта на финансовия одит и финансовото отчитане, както и когато е приложимо - в отчитането на устойчивостта и изразяването на сигурност по устойчивостта или в други услуги, свързани с устойчивостта, и са преминали обучение за контрол на качеството; 5. липса на конфликт на интереси между лицата, които извършват инспекции, и регистрирани одитори; 6. инспекциите са целесъобразни и пропорционални на мащаба и сложността на дейността на инспектирания регистриран одитор. (2) Принципите по ал. 1 се прилагат и при извършване на разследвания. (3) Конфликт на интереси по ал. 1, т. 5 е налице, когато лицата, които извършват инспекция или разследване: 1. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) и инспектираният или разследваният регистриран одитор през предходните три години са били съдружници в предприятие, чийто предмет на дейност е финансов одит или извършване на ангажименти за сигурност по устойчивостта; 2. (изм. - ДВ, бр. 79 от 2024 г.) са извършвали финансови одити на предприятия, чиито финансови отчети са одитирани от инспектирания или разследвания регистриран одитор, съответно същият е извършвал ангажименти за сигурност по устойчивостта, през предходните три години; 3. и инспектираният или разследваният регистриран одитор са свързани лица. (4) (Нова - ДВ, бр. 18 от 2020 г., в сила от 28.02.2020 г.) При извършването на инспекции инспекторите декларират, че не съществува конфликт на интереси между тях и инспектирания регистриран одитор. Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит на финансови отчети на предприятия от обществен интерес Инспекции и разследвания Чл. 87. (1) (Изм. - ДВ, бр. 18 от 2020 г., в сила от 28.02.2020 г.) Пълни инспекции се извършват най-малко веднъж на три години въз основа на оценка на риска. Тематични инспекции се извършват по решение на Комисията. (2) (Изм. - ДВ, бр. 18 от 2020 г., в сила от 28.02.2020 г.) Инспекциите и разследванията се извършват от екипи, в които участват инспектори от Комисията. (3) (Изм. - ДВ, бр. 79 от 2024 г.) При инспекция на одиторско дружество се проверяват одиторски ангажименти по задължителен финансов одит, съответно с ангажименти за сигурност по устойчивостта, извършени от всеки един регистриран одитор, осъществявал дейност от името на дружеството. (4) (Доп. - ДВ, бр. 79 от 2024 г.) При инспекциите и разследванията може да се проверяват и други предоставяни от регистрираните одитори услуги, свързани с одита, съответно с изразяването на сигурност по устойчивостта. (5) За извършените инспекции/разследвания се съставя доклад, който се връчва на проверяваните лица, които имат право в 14-дневен срок от връчването да представят възражения. По представените възражения инспекционният екип се произнася със становище. (6) При извършването на инспекции се спазват изискванията и на чл. 26 от Регламент (ЕС) № 537/2014 . (7) Комисията разглежда всеки доклад на заседание в разумен срок от предаването му на председателя заедно със събраните доказателства, с представените възражения и със становището на проверяващия екип по възраженията. (8) (Нова - ДВ, бр. 18 от 2020 г., в сила от 28.02.2020 г.) Комисията дава оценка на качеството на професионалната дейност на регистрирания одитор въз основа на резултатите от всяка извършена пълна инспекция. Правомощия и задължения при извършване на инспекция или разследване Чл. 88. (1) При извършване на инспекция или разследване председателят, членовете и инспекторите на Комисията имат право да изискват в определени от тях срокове от: 1. инспектирания или разследвания регистриран одитор: а) документи, заверени копия на документи, сведения, справки и друга информация, които имат значение за извършване на инспекцията или разследването; б) писмени обяснения по въпроси, свързани с инспекцията или разследването; в) (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) достъп до политиките, правилата и процедурите, регламентиращи системата за управление на качеството на регистрирания одитор, както и до пълната документация от одиторските досиета на включените за проверка ангажименти; 2. физически и юридически лица, различни от тези по т. 1 - предоставянето на заверени копия на документи, сведения и справки, свързани с инспекцията или разследването; 3. (изм. - ДВ, бр. 79 от 2024 г.) Института на дипломираните експерт-счетоводители - представянето на документи, сведения, справки и друга информация, свързана с правомощията на Комисията; 4. одитните комитети по чл. 107 - представянето на заверени копия на документи, справки и друга информация, свързана с правомощията на Комисията. (2) Инспектираните или разследваните регистрирани одитори са длъжни да оказват съдействие на органите на Комисията и не могат да се позовават на изискванията за професионална, банкова или друга защитена от закон тайна. (3) (Изм. - ДВ, бр. 18 от 2020 г., в сила от 28.02.2020 г.) Комисията има право, когато е необходимо за целите на инспекция или разследване, да наема външни експерти за извършване на конкретни задачи. В тези случаи експертите не вземат участие във вземането на решения от инспекционните/разследващи екипи и от Комисията. (4) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Експертите, участващи в извършването на инспекции, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, да са преминали обучение за контрол на качеството и да нямат конфликт на интереси с инспектираните регистрирани одитори. (5) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Експертите, участващи в извършването на разследвания, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, и да нямат конфликт на интереси с разследваните регистрирани одитори. (6) (Нова - ДВ, бр. 18 от 2020 г., в сила от 28.02.2020 г.) Информацията, която експертите създават и получават при или по повод участието си в извършването на инспекции или разследвания, е професионална тайна. Експертите са длъжни да пазят професионалната тайна, включително след приключване на съответните инспекции или разследвания, във връзка с които са наети. (7) (Предишна ал. 4 - ДВ, бр. 18 от 2020 г., в сила от 28.02.2020 г.) При извършване на инспекция или разследване членовете и инспекторите на Комисията се легитимират със служебна карта. Нарушения и надзорни мерки Чл. 89. (1) (Изм. - ДВ, бр. 18 от 2020 г., в сила от 28.02.2020 г.) Комисията прилага надзорни мерки, когато бъдат установени: 1. пропуски или нарушения в дейността на регистрирания одитор в областите по чл. 85, ал. 1 ; 2. неспазване на задълженията на регистрирания одитор по чл. 31 ; 3. неспазване на разпоредбите на Регламент (ЕС) № 537/2014 ; 4. (изм. - ДВ, бр. 79 от 2024 г.) неоказване на съдействие или възпрепятстване по друг начин на надзора на Комисията. (2) В случаите по ал. 1 Комисията може да: 1. (отм. - ДВ, бр. 18 от 2020 г., в сила от 28.02.2020 г.) 2. даде предписания на регистрирания одитор за преустановяване и отстраняване на допуснати нарушения; предписанията са задължителни за изпълнение; 3. оповести публично чрез интернет страницата си и по друг подходящ начин нарушителя и извършените от него нарушения, установени с влязъл в сила акт; 4. оповести публично чрез интернет страницата си или по друг подходящ начин решението, че конкретен одиторски доклад не отговаря на изискванията на този закон и на Регламент (ЕС) № 537/2014 , както и да го изпрати на Агенцията по вписванията за вписване в търговския регистър по партидата на одитираното предприятие, за което е приложима разпоредбата на чл. 38, ал. 1, т. 1 от Закона за счетоводството ; 5. (доп. - ДВ, бр. 79 от 2024 г.) лиши регистриран одитор от правото за извършване на задължителен финансов одит на предприятия от обществен интерес за срок от една до три години; 6. (доп. - ДВ, бр. 79 от 2024 г.) лиши регистриран одитор от правото за извършване на финансов одит за срок от една до три години; 7. лиши регистриран одитор от правото да упражнява одиторска професия за срок 5 години; 8. (доп. - ДВ, бр. 79 от 2024 г.) забрани за срок от една до три години на регистриран одитор да извършва преглед за контрол на качеството на ангажименти за задължителен финансов одит; 9. (доп. - ДВ, бр. 79 от 2024 г.) предложи на компетентен орган, осъществяващ надзор върху дейността на предприятие от обществен интерес, да наложи забрана на член на негов управителен орган за срок от една до три години да упражнява своите функции, като съответният надзорен орган уведомява Комисията за предприетите мерки в разумен срок. (3) След изтичане на срока по ал. 2, т. 5 и 6 може да се извършват инспекции за гарантиране на качеството през следващите три години. (4) Мерките по ал. 2, т. 3 и 4 се прилагат за срок 5 години от влизане в сила на решението на Комисията. (5) (Изм. - ДВ, бр. 18 от 2020 г., в сила от 28.02.2020 г.) Когато на регистриран одитор е била приложена мярка по ал. 2, т. 5 или 6 и при инспекция или разследване в периода по ал. 3 се установи същото по вид нарушение, Комисията прилага мярката по т. 7. (6) На регистриран одитор, който извърши нарушение по ал. 1, т. 4, се прилага мярката по ал. 2, т. 6. При повторно нарушение Комисията прилага мярката по ал. 2, т. 7. (7) (Нова - ДВ, бр. 79 от 2024 г.) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция или разследване, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , Комисията прилага мярката по ал. 2, т. 8. (8) (Нова - ДВ, бр. 79 от 2024 г.) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 2, т. 7. (9) (Предишна ал. 7 - ДВ, бр. 79 от 2024 г.) Когато нарушение по ал. 1 е извършено от регистриран одитор, който осъществява задължителен финансов одит от името на одиторско дружество, надзорната мярка се прилага както на регистрирания одитор - физическо лице, така и на одиторското дружество. (10) (Изм. - ДВ, бр. 18 от 2020 г., в сила от 28.02.2020 г., предишна ал. 8 - ДВ, бр. 79 от 2024 г.) Мерките по ал. 2, т. 5 - 7 може да се приложат и по предложение на управителния съвет на ИДЕС. Предложението на управителния съвет трябва да се основава на факти и обстоятелства, установени при проверки от органи на ИДЕС. (11) (Нова - ДВ, бр. 79 от 2024 г.) Регистриран одитор - физическо лице, който 5 или повече години е бил временно изключен от ИДЕС или е бил временно лишен от право да упражнява одиторската професия, може да бъде вписан отново в регистъра след практическо обучение от една година, проведено съгласно чл. 19 през последните две години преди изтичане на срока за временно изключване или временно лишаване от права. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и за регистрираните одитори по устойчивостта. Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит на финансови отчети на предприятия от обществен интерес Инспекции и разследвания Чл. 90. (1) Регистрираните одитори, които не извършват задължителен финансов одит на финансови отчети на предприятия от обществен интерес, подлежат на инспекции за гарантиране на качеството поне веднъж на 6 години въз основа на оценка на риска. (2) Инспекциите и разследванията по този раздел се извършват по реда на чл. 87 и 88 , като се прилагат съответно разпоредбите на чл. 87, ал. 3 - 5 и чл. 89, ал. 1 . (3) Лицата, извършващи инспекции съгласно ал. 1, отговарят на изискванията на чл. 86 . (4) Комисията може да извършва разследвания за спазване на изискванията по чл. 85, ал. 1 . (5) На регистрираните одитори, които не извършват задължителен финансов одит на финансови отчети на предприятия от обществен интерес, се прилагат съответно мерките по чл. 89, ал. 2 . (6) (Нова - ДВ, бр. 79 от 2024 г.) Разпоредбите на ал. 1 - 5 се прилагат съответно и за регистрираните одитори по устойчивостта. Глава десета. НАДЗОР НАД ДЕЙНОСТТА НА ИДЕС Обхват на надзора Чл. 91. (Изм. - ДВ, бр. 18 от 2020 г., в сила от 28.02.2020 г.) Комисията извършва проверки на дейността на ИДЕС за законосъобразното и ефективно упражняване на функциите по чл. 36, ал. 1, т. 1 - 3 и 5 и чл. 85, ал. 3 . Ред за извършване на проверки Чл. 92. (Изм. - ДВ, бр. 18 от 2020 г., в сила от 28.02.2020 г.) При проверките по чл. 91 в проверяващия екип не участват членове на ИДЕС, като се прилагат съответно разпоредбите на чл. 88 . Нарушения и надзорни мерки Чл. 93. (1) При констатиране на допуснати от ИДЕС нарушения на законовите изисквания при упражняване на функциите по чл. 36, ал. 1, т. 1 - 5 и чл. 85, ал. 3 Комисията може да: 1. (доп. - ДВ, бр. 18 от 2020 г., в сила от 28.02.2020 г.) разпореди писмено на председателя на ИДЕС да предприеме действия за преустановяване и за отстраняване на нарушенията в определен срок; 2. оповести публично чрез интернет страницата си или по друг подходящ начин нарушенията; 3. отправи писмено предупреждение за временно отнемане на функция или функции по чл. 36, ал. 1, т. 1 - 5 и чл. 85, ал. 3 ; 4. отнеме временно функция или функции по чл. 36, ал. 1, т. 1 - 5 и чл. 85, ал. 3 ; 5. (нова - ДВ, бр. 18 от 2020 г., в сила от 28.02.2020 г.) отнеме окончателно функцията по чл. 85, ал. 3 . (2) (Изм. и доп. - ДВ, бр. 18 от 2020 г., в сила от 28.02.2020 г.) Мярката по ал. 1, т. 4 се прилага с решение на Комисията, след като преди това са били приложени мерките по ал. 1, т. 1 - 3 и нарушенията не са били отстранени или преустановени в определения по ал. 1, т. 1 срок. В този случай Комисията осъществява отнетите функции за срок до три месеца с възможност за еднократно удължаване с още три месеца. (3) (Нова - ДВ, бр. 18 от 2020 г., в сила от 28.02.2020 г.) Мярката по ал. 1, т. 5 се прилага с решение на Комисията, след като преди това е била приложена мярката по ал. 1, т. 4 и нарушенията не са били отстранени или преустановени през периода, в който функцията е била временно отнета. Глава единадесета. ИЗДАВАНЕ И ОБЖАЛВАНЕ НА АКТОВЕ НА КОМИСИЯТА Изисквания към решенията на Комисията Чл. 94. Решенията на Комисията за прилагане на надзорни мерки се издават при спазване на изискванията на чл. 59, ал. 1 и 2 от Административнопроцесуалния кодекс . Съобщаване и връчване Чл. 95. (1) Решенията на Комисията за прилагане на надзорни мерки се съобщават на адресатите им чрез връчване срещу подпис или чрез препоръчано писмо с обратна разписка. Връчването на регистрирани одитори с препоръчано писмо с обратна разписка се извършва на адреса, посочен в регистъра по чл. 20 . (2) Когато решението на Комисията не може да бъде връчено по посочения в ал. 1 начин, то се смята за връчено с поставянето му на определено за целта място в сградата на Комисията. Това обстоятелство се удостоверява с протокол, съставен от длъжностни лица, определени със заповед на председателя на Комисията. Съдебно обжалване Чл. 96. (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Решенията на Комисията за прилагане на надзорни мерки, с изключение на мерките по чл. 89, ал. 2, т. 2 и 3 и чл. 93, ал. 1, т. 1 - 3 , подлежат на съдебно обжалване пред Административен съд София-град, относно тяхната законосъобразност. Прилагане на Административнопроцесуалния кодекс Чл. 97. Доколкото в тази глава не са предвидени особени правила, прилагат се съответните разпоредби на Административнопроцесуалния кодекс . Глава дванадесета. СЪТРУДНИЧЕСТВО И ОБМЕН НА ИНФОРМАЦИЯ С ЕВРОПЕЙСКИЯ СЪЮЗ И С КОМПЕТЕНТНИТЕ ОРГАНИ НА ДРУГИ ДЪРЖАВИ Раздел I. Сътрудничество и обмен на информация с Европейския съюз и с компетентните органи на други държави - членки на Европейския съюз Цел Чл. 98. Комисията си сътрудничи с органите на Европейския съюз и със съответните компетентни органи на другите държави - членки на Европейския съюз, с цел осъществяване на правомощията им в областта на публичния надзор над регистрираните одитори. Обмен на информация с Комитета на европейските органи за надзор на одита (КЕОНО) Чл. 99. Комисията е компетентният орган за сътрудничество и за получаване и предоставяне на информация на КЕОНО съгласно разпоредбите на Регламент (ЕС) № 537/2014 . Обмен на информация с компетентните органи за публичен надзор над регистрираните одитори в другите държави - членки на Европейския съюз, и в трети държави Чл. 100. (1) Комисията е компетентният орган за сътрудничество и за получаване и предоставяне на информация на компетентните органи за публичен надзор над регистрираните одитори в другите държави - членки на Европейския съюз, и в трети държави. (2) При постъпване на искане от компетентен орган на друга държава - членка на Европейския съюз, Комисията незабавно предприема необходимите действия за събиране на исканата информация. (3) Изискването за професионална тайна по чл. 82 не възпрепятства обмена на поверителна информация между Комисията и компетентните органи на другите държави - членки на Европейския съюз. (4) За получената по реда на тази глава информация от компетентен орган на друга държава - членка на Европейския съюз, се прилага изискването за професионална тайна по чл. 82 и тя може да се използва от Комисията и от нейната администрация само във връзка с упражняване на правомощията и по този закон. (5) (Изм. - ДВ, бр. 79 от 2024 г.) Когато Комисията има основателни съмнения, че на територията на друга държава - членка на Европейския съюз, се извършват действия в нарушение на изискванията на Директива 2006/43/ЕО , на Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети (OB, L 158/196 от 27 май 2014 г.), наричана по-нататък \" Директива 2014/56/ЕО \", или на Регламент (ЕС) № 537/2014 , тя предоставя подробна информация за това на компетентния орган на съответната държава членка. (6) Когато Комисията е уведомена от компетентния орган на друга държава - членка на Европейския съюз, за нарушение на изискванията на Директива 2006/43/ЕО , Директива 2014/56/ЕО или на Регламент (ЕС) № 537/2014 на територията на Република България, тя предприема необходимите мерки и уведомява компетентния орган на съответната държава членка за резултатите от тях. (7) (Изм. - ДВ, бр. 18 от 2020 г., в сила от 28.02.2020 г.) Комисията ежегодно предоставя на КЕОНО обобщена информация за приложените надзорни мерки и наложените административни наказания. (8) (Изм. - ДВ, бр. 18 от 2020 г., в сила от 28.02.2020 г.) Комисията незабавно информира КЕОНО за приложените надзорни мерки по чл. 89, ал. 2, т. 5 - 7 . Разследвания Чл. 101. (1) Комисията извършва разследване по искане на съответния компетентен орган на друга държава - членка на Европейския съюз. (2) В случаите по ал. 1 Комисията може да разреши представители на компетентния орган на държавата членка да участват като наблюдатели в разследването, когато е направено такова искане. (3) Комисията може да поиска да се извърши разследване от компетентен орган на друга държава - членка на Европейския съюз, на нейна територия, както и нейни членове да участват като наблюдатели в това разследване. Отказ от предоставяне на информация Чл. 102. (1) Комисията може да откаже да изпълни искане за информация по чл. 100 или извършване на разследване, или участие на наблюдатели по чл. 101 , когато: 1. извършването на разследване или предоставянето на информация може да засегне суверенитета, националната сигурност или обществения ред на Република България; 2. е образувано производство пред органите на съдебната власт в Република България по отношение на същите действия и срещу същите регистрирани одитори, във връзка с които е поискано съдействие; 3. е налице влязло в сила съдебно решение в Република България по отношение на същите действия и същите регистрирани одитори, във връзка с които е поискано съдействие. (2) В случаите по ал. 1 Комисията уведомява органа, поискал съдействието. Неприлагане на допълнителни изисквания Чл. 103. (1) В случай на финансов одит на консолидиран финансов отчет на местно дружество, на одитор или одиторско дружество, извършващо финансов одит на дъщерно дружество, установено в друга държава - членка на Европейския съюз, не се налагат допълнителни изисквания във връзка с финансовия одит относно регистрацията, контрола за гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (2) В случай на финансов одит на финансов отчет на предприятие със седалище в друга държава - членка на Европейския съюз, чиито ценни книжа се търгуват на български регулиран пазар, не се налагат допълнителни изисквания във връзка с финансовия одит относно регистрацията, контрола на гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и при извършването на ангажименти за сигурност по устойчивостта. Раздел II. Сътрудничество и обмен на информация с компетентни органи на трети държави Предоставяне на работни документи от Комисията Чл. 104. (1) Комисията може да разреши предоставянето на работни документи, свързани с извършването на финансов одит, или на други документи, държани от регистрираните одитори, на компетентните органи на трета държава, при условие че: 1. работните и другите документи са свързани с извършването на финансов одит на дружества, емитирали ценни книжа в тази трета държава, или когато дружествата са част от група, която изготвя консолидираните финансови отчети в тази трета държава; 2. предоставянето се осъществява чрез Комисията до компетентните органи на тази трета държава и по тяхно искане; 3. компетентните органи на третата държава отговарят на изисквания, обявени за адекватни от Европейската комисия в съответствие с процедурата, предвидена в чл. 48 от Директива 2006/43/ЕО ; 4. (изм. - ДВ, бр. 79 от 2024 г.) са налице действащи договорености въз основа на принципа за съпоставимост и равностойност на изискванията, договорени между Комисията и компетентните органи на третата държава; 5. (изм. - ДВ, бр. 17 от 2019 г.) предоставянето се осъществява при спазване изискванията за защита на личните данни. (2) Действащите договорености, посочени в ал. 1, т. 4, трябва да гарантират, че: 1. предоставянето на работни документи, свързани с извършването на финансов одит, или на други документи, държани от регистрираните одитори, се извършва въз основа на обосновано искане от компетентните органи на третата държава, което посочва целите на искането; 2. служителите или лицата, наети от компетентните органи на третата държава, както и другите лица, които получават предоставяните документи, са задължени да спазват изискването за професионална тайна; 3. компетентните органи на третата държава ще използват предоставените документи само за упражняване на своите функции по публичен надзор, инспекции за гарантиране на качеството и разследвания, които отговарят на условията на чл. 29 , 30 и 32 от Директива 2006/43/ЕО ; 4. искането на компетентните органи на третата държава може да бъде отказано, когато: а) предоставянето на документите може да засегне суверенитета, сигурността или обществения ред на Република България; б) е образувано производство пред органите на съдебната власт в Република България по отношение на същите действия и между същите страни, във връзка с които е поискано предоставяне на документите. (3) Комисията сътрудничи на Европейската комисия при извършване на оценката за адекватността по ал. 1, т. 3 и предприема необходимите действия за изпълнение на решенията на Европейската комисия. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и за предоставянето на работни документи, свързани с извършването на ангажименти за сигурност по устойчивостта. Пряко предоставяне на работни документи от регистрирани одитори Чл. 105. (Доп. - ДВ, бр. 79 от 2024 г.) Комисията може да не приложи чл. 104, ал. 1 и да разреши регистрираните одитори да предоставят работни документи, свързани с извършването на задължителен финансов одит, съответно на задължителен ангажимент за сигурност по устойчивостта, или други документи, държани от тях, пряко на компетентните органи на трета държава, при условие че: 1. е образувано разследване от компетентните органи в тази трета държава; 2. предоставянето не противоречи на изисквания, които регистрираните одитори са длъжни да спазват в съответствие с този закон; 3. са налице действащи договорености с компетентните органи на третата държава, които позволяват на Комисията реципрочен пряк достъп до работни документи, свързани с извършването на задължителен финансов одит, или до други документи на регистрирани одитори от тази трета държава; 4. запитващият компетентен орган на третата държава информира предварително Комисията за всяко искане за пряко предоставяне на документи, като посочва причините за това; 5. са спазени условията по чл. 104, ал. 2 . Уведомяване на Европейската комисия Чл. 106. Комисията уведомява Европейската комисия за действащите договорености по чл. 104, ал. 1, т. 4 и чл. 105, т. 3 . Част четвърта. ОДИТЕН КОМИТЕТ В ПРЕДПРИЯТИЯТА ОТ ОБЩЕСТВЕН ИНТЕРЕС Формиране на одитен комитет Чл. 107. (1) (Доп. - ДВ, бр. 18 от 2020 г., в сила от 28.02.2020 г.) Във всяко предприятие от обществен интерес се създава одитен комитет. Одитният комитет на предприятие по § 1, т. 22, букви \"г\" и \"е\" от допълнителните разпоредби на Закона за счетоводството може да изпълнява възложените му от закона функции и по отношение на управляваните от предприятието фондове. (2) (Доп. - ДВ, бр. 79 от 2024 г.) Членовете на одитния комитет се избират от общото събрание на акционерите или съдружниците по предложение на председателя на управителния съвет или на надзорния съвет или съвета на директорите или на управителя на предприятието или на акционерите, съответно съдружниците. За членове на одитния комитет могат да се избират и членове на надзорния орган на предприятието или членове на управителния орган, които не са изпълнителни членове на органите на управление. (3) (Изм. - ДВ, бр. 18 от 2020 г., в сила от 28.02.2020 г.) За членове на одитния комитет се избират лица, които притежават образователно-квалификационна степен \"бакалавър\", познания в областта, в която работи предприятието, като поне един от членовете трябва да има не по-малко от 5 години професионален стаж в областта на счетоводството или одита. (4) (Изм. и доп. - ДВ, бр. 18 от 2020 г., в сила от 28.02.2020 г.) Одитният комитет на предприятията от обществен интерес с изключение на тези, отговарящи на критериите по чл. 19, ал. 2 и 3 от Закона за счетоводството , се състои най-малко от трима членове, включително председателя. Мнозинството от членовете на одитния комитет са външни за и независими от предприятието от обществен интерес. Независим член на одитен комитет не може да е: 1. (изм. - ДВ, бр. 18 от 2020 г., в сила от 28.02.2020 г.) изпълнителен член на орган на управление или контрол или служител на предприятието; 2. лице, което е в трайни търговски отношения с предприятието; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол, прокурист или служител на лице по т. 2; 4. (изм. - ДВ, бр. 18 от 2020 г., в сила от 28.02.2020 г.) свързано лице с друг член на орган на управление или контрол или с член на одитния комитет на предприятието от обществен интерес. (5) Липсата на обстоятелствата по ал. 4 се установява с писмена декларация, подадена преди датата на избора до общото събрание от всяко номинирано лице за член на одитен комитет. Когато едно или повече от тези обстоятелства възникнат след избора, съответният член на одитния комитет незабавно уведомява писмено управителните и надзорните органи на предприятието и прекратява изпълняването на функциите си, като на негово място на следващото общо събрание се избира нов член. (6) Председателят на одитния комитет се избира от неговите членове. Председателят също трябва да отговаря на изискванията по ал. 4. (7) (Доп. - ДВ, бр. 79 от 2024 г.) Общото събрание на акционерите или съдружниците одобрява статут на одитния комитет, в който се определят неговите функции, права и отговорности по отношение на финансовия одит и ангажиментите за сигурност по устойчивостта, вътрешния контрол и вътрешния одит, както и взаимоотношенията му с органите за управление. (8) (Доп. - ДВ, бр. 79 от 2024 г.) С решение на общото събрание на акционерите или съдружниците могат да се създават одитни комитети и в други предприятия. Одитните комитети осъществяват дейността си в съответствие с този закон. Права и задължения на одитния комитет Чл. 108. (1) Одитният комитет: 1. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) информира органите на управление или контрол на предприятието за резултатите от задължителния одит и пояснява по какъв начин задължителният одит е допринесъл за достоверността на финансовото отчитане и когато е приложимо - отчитането на устойчивостта, както и ролята на одитния комитет в този процес; 2. (изм. - ДВ, бр. 79 от 2024 г.) наблюдава процеса на финансово отчитане и когато е приложимо - на отчитането на устойчивостта, и представя препоръки и предложения, за да се гарантира достоверност на изготвяните и издавани отчети; 3. (изм. и доп. - ДВ, бр. 79 от 2024 г.) наблюдава ефективността на вътрешната контролна система, на системата за управление на риска и на дейността по вътрешен одит в предприятието по отношение на финансовото отчитане и когато е приложимо - по отношение отчитането на устойчивостта; 4. (изм. и доп. - ДВ, бр. 79 от 2024 г.) наблюдава извършването на задължителния одит на годишните финансови отчети и когато е приложимо - на задължителния ангажимент за сигурност по устойчивостта, като взема предвид констатациите и заключенията на Комисията по прилагането на чл. 26, параграф 6 от Регламент (ЕС) № 537/2014 ; 5. проверява и наблюдава независимостта на регистрираните одитори в съответствие с изискванията на глави шеста и седма от закона, както и с чл. 6 от Регламент (ЕС) № 537/2014 , включително целесъобразността на предоставянето на услуги извън одита на одитираното предприятие по чл. 5 от същия регламент; 6. (изм. - ДВ, бр. 18 от 2020 г., в сила от 28.02.2020 г.) отговаря за процедурата за подбор на регистрирания одитор и препоръчва назначаването му с изключение на случаите, когато одитираното предприятие разполага с комисия за провеждане на процедура за подбор; когато предприятието разполага с комисия за провеждане на процедура за подбор, одитният комитет наблюдава нейната работа, като въз основа на резултатите от нея предлага на общото събрание на акционерите или съдружниците възлагане на одиторския ангажимент в съответствие с изискванията на чл. 16 от Регламент (ЕС) № 537/2014 ; 7. (изм. и доп. - ДВ, бр. 18 от 2020 г., в сила от 28.02.2020 г.) уведомява чрез своя председател Комисията, както и органите на управление или контрол на предприятието за всяко дадено одобрение по чл. 64, ал. 3 и чл. 66, ал. 3 в 7-дневен срок от датата на решението; 8. отчита дейността си пред органа по назначаване; 9. (изм. - ДВ, бр. 18 от 2020 г., в сила от 28.02.2020 г.) изготвя и чрез своя председател предоставя на Комисията в срок до 31 май годишен доклад за дейността си; докладът се изготвя по форма и със съдържание съгласно приета от Комисията наредба. (2) Управителният орган на предприятието осигурява достатъчни ресурси на одитния комитет за ефективно изпълнение на задълженията му. (3) (Изм. - ДВ, бр. 18 от 2020 г., в сила от 28.02.2020 г.) Членовете на органите на управление или контрол и служителите на предприятието са длъжни да оказват съдействие на одитния комитет при изпълнение на дейността му, включително да предоставят в разумни срокове поисканата от него информация. Наблюдение, оценка и мерки на Комисията по отношение дейността на одитните комитети Чл. 109. (1) (Доп. - ДВ, бр. 79 от 2024 г.) Комисията извършва редовно наблюдение на качеството, развитието и конкуренцията на пазара на предоставяне на услуги във връзка със задължителния одит на предприятията от обществен интерес съгласно изискванията на чл. 27 от Регламент (ЕС) № 537/2014, включително на дейността на одитните комитети. (2) (Нова - ДВ, бр. 18 от 2020 г., в сила от 28.02.2020 г.) Комисията организира създаването и поддържа Регистър на одитните комитети в предприятията от обществен интерес за целите на публичния надзор съгласно чл. 12, ал. 3 . (3) (Нова - ДВ, бр. 18 от 2020 г., в сила от 28.02.2020 г.) Регистърът по ал. 2 съдържа следната информация: 1. наименование на предприятието; 2. единен идентификационен код на предприятието; 3. имената на председателя и на членовете на одитния комитет; 4. (изм. - ДВ, бр. 79 от 2024 г.) телефон и електронен адрес за кореспонденция с одитния комитет. (4) (Нова - ДВ, бр. 18 от 2020 г., в сила от 28.02.2020 г.) Председателят на одитния комитет уведомява писмено Комисията в 14-дневен срок от настъпването или промяната в обстоятелство, подлежащо на вписване в регистъра по ал. 2. (5) (Нова - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра по ал. 2 се определят с наредба, приета от Комисията. (6) (Предишна ал. 2, изм. - ДВ, бр. 18 от 2020 г., в сила от 28.02.2020 г.) Комисията разработва, разпространява и актуализира методически насоки в областта на дейността на одитните комитети в предприятията от обществен интерес в съответствие с изискванията на този закон, приложимите актове на Европейския съюз и добрите практики. Комисията може да дава препоръки за подобряване дейността на одитните комитети в предприятията от обществен интерес. Част пета. АДМИНИСТРАТИВНОНАКАЗАТЕЛНИ РАЗПОРЕДБИ Административни нарушения и наказания Чл. 110. (1) (Изм. - ДВ, бр. 18 от 2020 г., в сила от 28.02.2020 г.) На регистриран одитор се налага глоба или имуществена санкция в размер до 10 на сто от общия обем на нетните приходи от продажби за предходната финансова година спрямо датата на установяване на нарушението, но не по-малко от 2000 лв., когато бъде установено, че: 1. е издал одиторски доклад с одиторско мнение или отказ от издаване на мнение, което не съответства на доказателствата, събрани при извършване на финансовия одит; 2. (изм. - ДВ, бр. 79 от 2024 г.) не е спазил изискванията на приложимите професионални стандарти, което е повлияло отрицателно върху резултатите от работата му и върху издаденото от него одиторско мнение; 3. не е спазил изискванията за независимост и липса на конфликт на интереси; 4. не е спазил изискванията за опазване на професионалната тайна по чл. 11 ; 5. не е изпълнил задължението за предоставяне на заместващия регистриран одитор на информацията съгласно чл. 31, ал. 1, т. 4 и/или ал. 2, т. 2 ; 6. не е спазил изискванията за съхраняване на одиторската документация по чл. 31, ал. 1, т. 10 ; 7. (изм. - ДВ, бр. 79 от 2024 г.) не е изпълнил задълженията по чл. 56, ал. 5, 6 или 7 за създаване и поддържане на досиета или същите са непълни; 8. не е изпълнил задължението за докладване на компетентен орган, осъществяващ надзор над предприятие от обществен интерес, както и на Комисията, или е предоставил непълна или невярна информация по чл. 61 ; 9. не е изпълнил задължението да публикува годишен доклад за прозрачност или публикуваният доклад съдържа непълна или невярна информация съгласно изискванията на чл. 62 ; 10. не е спазил ограниченията или забраните по чл. 64 ; 11. не е спазил изискванията за максимална продължителност по чл. 65 ; 12. не е спазил изискванията за възнагражденията по чл. 66 ; 13. откаже или не съдейства при извършването на инспекция и разследване или възпрепятства по друг начин функциите на Комисията или на ИДЕС; 14. не е издал одиторски доклад за задължителен финансов одит в предприятие от обществен интерес по негова вина, ако не са налице основателни причини по чл. 49, ал. 2 , или при отказ да продължи изпълнението на договора за одит, както и при неиздаване на одиторски доклад в определения срок, който поради датата на неговото по-късно издаване не може да изпълни целта, с която е бил възложен одитът; 15. не е предоставил на Комисията изискваната по този закон информация или я е предоставил по-късно от един месец след определения срок, или е предоставил непълна или невярна информация; 16. (изм. - ДВ, бр. 18 от 2020 г., в сила от 28.02.2020 г.) не е изпълнил предписанията по чл. 89, ал. 2, т. 2 ; 17. не е извършил преглед за контрол на качеството в съответствие с изискванията на чл. 8 от Регламент (ЕС) № 537/2014 ; 18. е извършил преглед за контрол на качеството по реда на чл. 8 от Регламент (ЕС) № 537/2014 и е издаден одиторски доклад с одиторско мнение или отказ от издаване на мнение, което не съответства на доказателствата, събрани при извършването на задължителния финансов одит, и това не е отразено адекватно от извършващия прегледа преди издаване на одиторския доклад; 19. не е представил в срока по чл. 11 от Регламент (ЕС) № 537/2014 допълнителен доклад за одитния комитет или е предаден такъв доклад с невярно или с непълно съдържание. (2) (Изм. - ДВ, бр. 18 от 2020 г., в сила от 28.02.2020 г.) Регистриран одитор се наказва с глоба в размер от 500 до 3000 лв. - за физически лица, или с имуществена санкция в размер от 500 до 5000 лв. - за юридически лица и еднолични търговци, когато бъде установено, че: 1. (изм. - ДВ, бр. 79 от 2024 г.) не са спазени други изисквания на приложимите професионални стандарти, непосочени в ал. 1; 2. е предоставена на Комисията изискваната от този закон информация до един месец след определения срок; 3. не са спазени други изисквания на този закон или актове на Комисията по прилагането му. (3) Когато нарушенията по ал. 1 или 2 са извършени от регистриран одитор, който извършва задължителен финансов одит и свързани с одита услуги от името на одиторското дружество, наказание се налага както на регистрирания одитор - физическо лице, така и на одиторското дружество, от чието име е извършен одитът. (4) Когато исканите по чл. 77, ал. 1, т. 9 и чл. 88, ал. 1 документи и информация не бъдат предоставени или са предоставени след определения срок, или ако са неверни или непълни, на съответното лице, различно от регистриран одитор, се налага глоба или имуществена санкция в размер от 500 до 2000 лв. (5) (Изм. - ДВ, бр. 18 от 2020 г., в сила от 28.02.2020 г.) Председател на управителен съвет или на надзорен съвет или председател на съвета на директорите или управител на предприятие от обществен интерес, който не изпълни задължението си по чл. 107, ал. 2 , се наказва с глоба в размер от 500 до 3000 лв. (6) На предприятие от обществен интерес, което не изпълни задължението си по чл. 107, ал. 1 , се налага имуществена санкция в размер от 2000 до 20 000 лв. (7) На предприятие от обществен интерес, което не изпълни задължението си по чл. 107, ал. 7 , се налага имуществена санкция в размер от 2000 до 20 000 лв. (8) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 108, ал. 1, т. 7 и 9 , се наказва с глоба в размер от 500 до 3000 лв. (9) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 109, ал. 4 , се наказва с глоба в размер от 200 до 2000 лв. (10) (Нова - ДВ, бр. 79 от 2024 г.) На регистриран одитор, който извърши финансов одит по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага глоба или имуществена санкция в размер на 10 на сто от общия обем на нетните приходи от продажби за предходната финансова година спрямо датата на влизане в сила на съответната мярка, но не по-малко от 5000 лв. (11) (Предишна ал. 8 - ДВ, бр. 18 от 2020 г., в сила от 28.02.2020 г., предишна ал. 10 - ДВ, бр. 79 от 2024 г.) При повторно нарушение се налага глоба или имуществена санкция в двоен размер. (12) (Предишна ал. 9 - ДВ, бр. 18 от 2020 г., в сила от 28.02.2020 г., предишна ал. 11 - ДВ, бр. 79 от 2024 г.) Актовете за установяване на нарушенията се съставят от инспекторите на Комисията и от оправомощени от председателя и контрольори от ИДЕС, на които е възложено извършването на инспекцията или разследването. (13) (Предишна ал. 10 - ДВ, бр. 18 от 2020 г., в сила от 28.02.2020 г., предишна ал. 12 - ДВ, бр. 79 от 2024 г.) Наказателните постановления се издават от председателя на Комисията. (14) (Предишна ал. 11 - ДВ, бр. 18 от 2020 г., в сила от 28.02.2020 г., предишна ал. 13 - ДВ, бр. 79 от 2024 г.) Съставянето на актовете, издаването, обжалването и изпълнението на наказателните постановления се извършват по реда на Закона за административните нарушения и наказания . (15) (Нова - ДВ, бр. 79 от 2024 г.) Разпоредбите на ал. 1 - 4 и 10 - 14 се прилагат съответно и за регистрираните одитори по устойчивостта във връзка с извършени ангажименти за сигурност по устойчивостта. Споразумение за прекратяване на административнонаказателното производство Чл. 110а. (Нов - ДВ, бр. 18 от 2020 г., в сила от 28.02.2020 г.) До издаване на наказателно постановление, но не по-късно от 30 дни от предявяване на акта за установяване на административно нарушение, между административнонаказващия орган и нарушителя може да бъде постигнато споразумение за прекратяване на административнонаказателното производство за нарушения по чл. 110, ал. 1 и 2 , освен в случаите на повторност или когато деянието съставлява престъпление. Сключване на споразумение за прекратяване на административнонаказателното производство Чл. 110б. (Нов - ДВ, бр. 18 от 2020 г., в сила от 28.02.2020 г.) (1) Споразумението се изготвя в писмена форма и отразява съгласието на административнонаказващия орган и нарушителя по следните въпроси: 1. има ли извършено деяние, извършено ли е то от нарушителя и извършено ли е виновно, съставлява ли деянието административно нарушение; 2. какъв да бъде размерът на наказанието. (2) Със споразумението не може да се определя размер на глобата или на имуществената санкция, по-нисък от 70 на сто от минималния размер, предвиден за конкретното административно нарушение. (3) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение. (4) В 14-дневен срок от подписване на споразумението за прекратяване на административнонаказателното производство Комисията приема решение, с което одобрява или отказва да одобри споразумението. Решението, с което се одобрява споразумение за прекратяване на административнонаказателното производство, се изпраща на съответния прокурор в 7-дневен срок от неговото издаване. (5) Споразумението се одобрява, ако са спазени изискванията на закона. (6) Решението по ал. 4, с което се одобрява споразумение за прекратяване на административнонаказателното производство, подлежи на протест от прокурора по отношение на неговата законосъобразност пред съда по реда на Административнопроцесуалния кодекс , като протестът не спира изпълнението на решението. Извън случая по предходното изречение решението по ал. 4 не подлежи на обжалване или протест. (7) Сроковете за издаване на наказателно постановление спират да текат от момента на образуване на съдебно производство по протест на прокурора до неговото приключване. (8) В случаите, когато споразумението за прекратяване на административнонаказателното производство не бъде одобрено или решението, с което е одобрено, бъде отменено от съда, административнонаказващият орган издава наказателно постановление по общия ред. Влизане в сила на споразумението за прекратяване на административнонаказателното производство Чл. 110в. (Нов - ДВ, бр. 18 от 2020 г., в сила от 28.02.2020 г.) (1) Споразумението за прекратяване на административнонаказателното производство влиза в сила, ако в 7-дневен срок от уведомяването на нарушителя за одобряването му определената глоба и/или имуществена санкция са платени. (2) В случай на неплащане в срока по ал. 1 на глобата и/или на имуществената санкция производството продължава с издаване на наказателно постановление по общия ред. Публикуване на информация за наложените административни наказания и предприетите административни мерки Чл. 111. (1) Комисията публикува на интернет страницата си всички наложени и влезли в сила административни наказания и надзорни мерки, като се посочва информация за вида и естеството на нарушението и за самоличността на физическото или юридическото лице, по отношение на което същите са наложени. (2) Комисията публикува информацията по ал. 1 на анонимна основа, когато: 1. санкцията е наложена на физическо лице и след предварителна оценка на пропорционалността на публикуването на лични данни се установи, че това публикуване е непропорционално; 2. публикуването би застрашило стабилността на финансовите пазари или текущо разследване; 3. публикуването би причинило непропорционални вреди на засегнатите институции или лица; 4. (нова - ДВ, бр. 18 от 2020 г., в сила от 28.02.2020 г.) е сключено споразумение за прекратяване на административнонаказателно производство по реда на чл. 110а - 110в . Допълнителни разпоредби § 1. По смисъла на този закон: 1. \" Дейност, аналогична на финансов одит \" е дейността като инспектор в Комисията за публичен надзор над регистрираните одитори. 2. \" Добра репутация \" е налице, когато регистрираният одитор - физическо лице, или съдружниците, членовете на управителните или контролните органи на одиторско дружество не са осъждани за умишлено престъпление от общ характер и не са лишени от право да упражняват одиторска професия или дейност или други подобни професии или дейности в областта на финансите и счетоводството. 3. (доп. - ДВ, бр. 79 от 2024 г.) \" Държава членка по произход \" е друга държава - членка на Европейския съюз, която е дала разрешение на регистриран одитор или одиторско дружество да извършва финансов одит или ангажименти за сигурност по устойчивостта в тази държава съгласно националното и законодателство в съответствие с изискванията на чл. 3, параграф 1 от Директива 2006/43/ЕС . 4. (доп. - ДВ, бр. 79 от 2024 г.) \" Експерт \" е физическо лице със специфични познания за финансовите пазари, счетоводството, финансовото отчитане, отчитането на устойчивостта, одитиране или други области, свързани с проверките и практиката на извършваните одити по този закон. 5. \" Заинтересовано лице \" е лице, което притежава правен интерес от дейността на регистриран одитор, Комисията или ИДЕС. 5а. (нова - ДВ, бр. 79 от 2024 г.) \" Изразяване на сигурност по устойчивостта \" е изпълнение на процедурите при ангажимент за сигурност по устойчивостта, в резултат от които регистрираният одитор по устойчивостта формира одиторско мнение, съответно одиторско заключение, изразено в съответствие с чл. 34, параграф 1, ал. 2, буква \"а а\" и чл. 34, параграф 2 от Директива 2013/34/ЕС и приложимите професионални стандарти. 6. (изм. - ДВ, бр. 79 от 2024 г.) \" Инспектор \" е лице, което е в служебни или в извънтрудови правоотношения с Комисията, има подходящо професионално образование и съответстващ опит в областта на финансовия одит, изразяването на сигурност по устойчивостта, финансовото отчитане и отчитането по устойчивостта, не упражнява дейност, свързана с финансовия одит и изразяването на сигурност по устойчивостта, и е преминало обучение за контрол на качеството на дейността на регистрираните одитори. 7. (доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) \" Инспекция \" е съвкупност от процедури за преглед на работата на регистрираните одитори с цел да се гарантира качеството на дейността им и включва оценка за спазването на приложимите професионални стандарти и на изискванията за независимост, на количеството и качеството на изразходваните ресурси, на полученото одиторско възнаграждение и на системата за управление на качеството. Инспекциите могат да са планови и извънпланови, както и пълни и тематични. Пълните инспекции са с обхват съгласно чл. 85, ал. 1, т. 1 - 5 . Тематичните инспекции са с ограничен обхват спрямо изискванията по чл. 85, ал. 1, т. 1 - 5 , като обхватът се определя с решение на Комисията. 8. (доп. - ДВ, бр. 79 от 2024 г.) \" Комисия за подбор \" е комисия, в която акционерите или съдружниците имат съществено влияние и на която е възложено да направи препоръка относно избора на регистриран одитор. 9. (доп. - ДВ, бр. 79 от 2024 г.) \" Компетентен орган на трета държава \" е органът, който отговаря за публичния надзор или за одобряването и регистрацията на лицата, извършващи одит на годишните финансови отчети и изразяващи сигурност по устойчивостта в държави, които не са членки на Европейския съюз. 10. \" Компетентен орган \" е органът или органите, определени със закон, на които са възложени регулирането и/или надзорът над дейността на регистрираните одитори или конкретни функции от регулирането или надзора. Позоваването на \"компетентен орган\" в конкретен член означава позоваване на органа, отговарящ за функциите, посочени в същия член. 11. (доп. - ДВ, бр. 79 от 2024 г.) \" Контрольор \" е лице - член или служител на ИДЕС, преминало обучение за контрол на качеството на дейността на регистрираните одитори и утвърдено от съвета за контрол по качеството на одиторските услуги при ИДЕС. 12. (доп. - ДВ, бр. 79 от 2024 г.) \" Лице, което не упражнява дейност, свързана с финансовия одит и с изразяването на сигурност по устойчивостта \" е всяко физическо лице, което по време на участието си в публичния надзор и през тригодишния период, непосредствено предхождащ това му участие, не е извършвало финансов одит и/или ангажименти за сигурност по устойчивостта по смисъла на този закон, не е притежавало дялове, акции или други ценни книжа, емитирани от одиторско предприятие, не е било член на управителен или контролен орган на одиторско дружество и не е било наето от одиторско дружество или свързано по друг начин с него такова дружество. 13. \" Нетни приходи от продажби \" са общите суми от продажби, получени от дейността на регистрирания одитор, намалени с търговските отстъпки, данъка върху добавената стойност и други данъци, пряко свързани с приходите. Когато регистрираният одитор упражнява одиторска дейност пряко, нетните приходи от продажби за целите на закона обхващат общите суми от продажби, получени от физическото лице пряко, от дейността на търговското дружество, чрез което предоставя одиторски услуги, както и от участието му в гражданско дружество по Закона за задълженията и договорите , когато е приложимо. 14. (изм. - ДВ, бр. 79 от 2024 г.) \" Области, свързани с финансовия одит и с изразяването на сигурност по устойчивостта \" са вътрешният одит, външният одит в публичния сектор, независимият финансов одит, отчитането на устойчивостта, ангажименти за изразяване на сигурност по устойчивостта, финансовото отчитане и счетоводството. 14а. (нова - ДВ, бр. 18 от 2020 г., в сила от 28.02.2020 г.) \" Одитен комитет \" е специализиран, наблюдаващ, консултативен орган с правомощията по чл. 108, ал. 1 . 14б. (нова - ДВ, бр. 79 от 2024 г.) \" Ограничена степен на сигурност \" е такава степен на сигурност, при която одиторският риск е намален до приемливо ниво при конкретните обстоятелства на ангажимента, но е по-висок от този при ангажимент за изразяване на разумна степен на сигурност. Видът, времето на изпълнение и обемът на процедурите при ангажименти с ограничена степен на сигурност са по-ограничени спрямо тези при ангажименти за разумна степен на сигурност. Тя се изразява като негативно одиторско заключение в одиторския доклад като уверение, че не са установени въпроси, факти и обстоятелства, които да пораждат съмнение в регистрирания одитор, че информацията - обект на одит или друг ангажимент за сигурност, не съдържа съществени неправилни отчитания. 15. (доп. - ДВ, бр. 79 от 2024 г.) \" Одитор на група \" е регистриран одитор, който извършва финансов одит на консолидирани финансови отчети на предприятие или когато е приложимо - извършва ангажименти за сигурност на консолидиран отчет за устойчивостта. 16. (изм. - ДВ, бр. 79 от 2024 г.) \" Одитор от трета държава \" е физическо лице, което притежава правоспособност за извършването на финансов одит на годишни финансови отчети или когато е приложимо - за извършването на ангажименти за сигурност по устойчивостта, на предприятие, учредено в трета държава, и което е различно от лице, регистрирано в държава - членка на Европейския съюз. 17. \" Одиторска мрежа \" е обединение, към което принадлежи регистриран одитор или одиторското дружество и което има за цел сътрудничество, подялба на приходи или разходи, или съсобственост на акции, контрол или управление, общи политики и процедури за контрол на качеството, обща бизнес стратегия, използване на обща фирма или на значителна част от професионалните ресурси. 18. (доп. - ДВ, бр. 79 от 2024 г.) \" Одиторска професия \" е професията на регистрираните одитори по предоставянето на услуги по финансов одит, изразяване на сигурност по устойчивостта, свързани с одита услуги или аналогични на тях, пряко или чрез одиторско дружество. 19. (доп. - ДВ, бр. 79 от 2024 г.) \" Одиторски ангажимент \" е ангажимент за финансов одит или ангажимент за сигурност по устойчивостта. 19а. (нова - ДВ, бр. 79 от 2024 г.) \" Одиторско дружество \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на отчети за устойчивостта, и което е вписано в регистъра по чл. 20 . 20. (доп. - ДВ, бр. 79 от 2024 г.) \" Одиторско дружество от трета държава \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на предприятие, учредено в трета държава, и което е различно от предприятието, регистрирано като одиторско дружество в държава - членка на Европейския съюз. 21. \" Опит в областта на финансовия одит \" е опитът в областта на счетоводството, финансовото отчитане и одита. 21а. (нова - ДВ, бр. 79 от 2024 г.) \" Опит в областта на изразяването на сигурност по устойчивостта \" е опитът в областта на извършването на ангажименти за сигурност по устойчивостта, отчитането на устойчивостта или други услуги, свързани с отчитането на корпоративното устойчиво развитие. 22. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) \" Основен предмет на дейност \" е дейността на търговското дружество, когато общата стойност на нетните приходи от продажби от тази дейност е повече от 50 на сто от общата стойност на нетните приходи от продажби за отчетния период. В сумата на нетните приходи от продажби от финансов одит и от ангажименти за сигурност по устойчивостта се включват и приходите от изпълнение на ангажименти, различни от финансов одит или от ангажименти за сигурност по устойчивостта, които по закон се изискват от регистриран одитор, както и приходите от изпълнение на одиторски услуги към компоненти за целите на финансов одит и ангажименти за сигурност по устойчивостта на група. 23. \" Отговорен одитор \" е одитор: а) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит, или когато е приложимо - за извършването на ангажимента за сигурност по устойчивостта, от името на одиторското дружество, или б) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит на финансовите отчети или когато е приложимо - за извършването на ангажимента за сигурност по устойчивостта, на групата, и одитор, определен като ръководещ и основно отговорен за извършването на одита на финансовите отчети или когато е приложимо - за извършването на ангажимента за сигурност по устойчивостта, на основните дъщерни компании, в случаи на одит на група, или в) (доп. - ДВ, бр. 79 от 2024 г.) който подписва одиторския доклад за финансов одит или когато е приложимо - по ангажимента за сигурност по устойчивостта. 23а. (нова - ДВ, бр. 79 от 2024 г.) \" Отчет за устойчивостта \" е отчетът относно устойчивото развитие по смисъла на чл. 2, т. 18 от Директива 2013/34/ЕС и Закона за счетоводството . 24. \" Предприятие \" е понятие по смисъла на чл. 2 от Закона за счетоводството . 25. (изм. и доп. - ДВ, бр. 79 от 2024 г.) \" Повторно \" е нарушението, извършено в едногодишен срок от издаването на влязло в сила наказателното постановление или сключено споразумение по реда на чл. 110а , съответно от издаването на влязло в сила решение за налагане на дисциплинарна мярка, с което на нарушителя е наложено наказание, съответно наложена дисциплинарна мярка, за същото по вид нарушение. 26. \" Предприятие от обществен интерес \" е понятие по смисъла на § 1, т. 22 от допълнителните разпоредби на Закона за счетоводството . 26а. (нова - ДВ, бр. 79 от 2024 г.) \" Признати форми на обучение \" са формите на обучение, определени съгласно правилата по чл. 71, ал. 3, т. 4 . 27. \" Приложима рамка за финансово отчитане \" е възприетата от предприятието рамка за финансово отчитане при изготвяне на финансовия отчет, която е подходяща от гледна точка на естеството на предприятието и целта на финансовия отчет или която се изисква от закон или от друг нормативен акт. Приложимата рамка за финансово отчитане определя формата и съдържанието на финансовия отчет. 28. (изм. - ДВ, бр. 79 от 2024 г.) \" Приложима рамка за отчитане по устойчивостта \" е възприетата от предприятието отчетна рамка по устойчивостта, която е подходяща от гледна точка на естеството на предприятието и целта на отчета за устойчивостта или която се изисква от закон или от друг нормативен акт. Приложимата рамка за отчитане по устойчивостта определя формата и съдържанието на отчета за устойчивостта. 28а. (нова - ДВ, бр. 79 от 2024 г.) \" Принцип за съпоставимост и равностойност на изискванията \" е изискване за наличието на съпоставимост и равностойност на изискванията, прилагани едновременно от Комисията и компетентните органи на третите държави при вписването на регистрирани одитори и при предоставянето на работни документи, в съответствие с чл. 44, параграф 1 от Директива 2006/43/ЕО . 29. (отм. - ДВ, бр. 18 от 2020 г., в сила от 28.02.2020 г.) 29а. (нова - ДВ, бр. 79 от 2024 г.) \" Проверка \" по смисъла на чл. 38, ал. 6 е съвкупност от процедури за преглед на качеството на професионалната дейност на членовете на ИДЕС, както и извършването на инспекции в изпълнение на делегирана по чл. 85, ал. 3 функция. 30. \" Професионален скептицизъм \" е такова поведение, при което се поставя под въпрос и се отделя повишено внимание на условия, които може да са показателни за евентуални неточности, дължащи се на грешка или измама, както и критична оценка на одитните данни. 31. \" Професионална дейност на член на ИДЕС \" е дейността по предоставянето на услуги, изискващи счетоводни или свързани с тях умения, извършвани от членовете на ИДЕС, включващи ангажименти за финансов одит, за преглед на финансова информация и за изразяване на сигурност, различни от одит или преглед, по договорени процедури и за компилация. 32. (доп. - ДВ, бр. 79 от 2024 г.) \" Професионална дейност на регистрирания одитор \" е дейността по задължителен финансов одит, задължителен ангажимент за изразяване на сигурност по устойчивостта и свързани с одита услуги. 33. (изм. и доп. - ДВ, бр. 79 от 2024 г.) \" Професионална преценка \" е компетентно, адекватно и съответно на обстоятелствата прилагане на полученото практическо обучение, знанията и опита на регистрирания одитор в съответствие с професионалните стандарти, етичните изисквания и приложимата отчетна рамка при вземането на решения при извършването на финансов одит или ангажимент за изразяване на сигурност по устойчивостта. 34. (изм. и доп. - ДВ, бр. 79 от 2024 г.) \" Разследване \" е изпълнението на съвкупност от процедури за преглед на работата на регистрираните одитори с цел разкриване и оценяване на неправилно изпълнение на ангажименти за задължителен финансов одит, на задължителни ангажименти за сигурност по устойчивостта и свързани с одита услуги спрямо изискванията на приложимите професионални стандарти и на законовите разпоредби. 35. (изм. - ДВ, бр. 79 от 2024 г.) \" Разумна степен на сигурност \" е висока, но не абсолютна, степен на сигурност, при която одиторският риск е намален до приемливо ниско ниво при конкретните обстоятелства на ангажимента. Видът, времето на изпълнение и обемът на процедурите при ангажименти с разумна степен на сигурност са по-разширени спрямо тези при ангажименти за ограничена степен на сигурност. Тя се изразява като позитивно одиторско мнение в одиторския доклад като уверение, че информацията - обект на одит или друг ангажимент за сигурност, не съдържа съществени неправилни отчитания. 36. (доп. - ДВ, бр. 79 от 2024 г.) \" Регистриран одитор \" е физическо лице или одиторско дружество, вписано в регистъра по чл. 20 , което има право да подписва одиторски доклади с одиторско мнение върху финансови отчети и/или одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 37. (доп. - ДВ, бр. 79 от 2024 г.) \" Регистриран одитор от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с мнение върху годишните финансови отчети на предприятия, както и когато е приложимо - с одиторско мнение, съответно одиторско заключение, относно информацията в отчета по устойчивостта към доклада за дейността. 37а. (нова - ДВ, бр. 18 от 2020 г., в сила от 28.02.2020 г.) \" Регистриран одитор, който е свързан по друг начин с регистрирания одитор - физическо лице, или с одиторското дружество \" съгласно чл. 21, ал. 2, т. 4 и ал. 3, т. 10 е лице, отговарящо на критериите по член 3, параграф 1, точка 26 от Регламент (ЕС) № 596/2014 на Европейския парламент и на Съвета от 16 април 2014 г. относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията (ОВ, L 173/1 от 12 юни 2014 г.). 37б. (нова - ДВ, бр. 79 от 2024 г.) \" Регистриран одитор по устойчивостта \" е регистриран одитор, вписан в регистъра по чл. 20 , който има право да подписва одиторски доклади с одиторско мнение, съответно одиторско заключение, относно информацията в отчета за устойчивостта към доклада за дейността. 37в. (нова - ДВ, бр. 79 от 2024 г.) \" Регистриран одитор по устойчивостта от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 38. \" Ръководство \" са лицата, управляващи и представляващи одитираното предприятие. 39. \" Ръководна длъжност \" е длъжност, включваща изпълнение на функции по ръководство и контрол на структурни звена, които имат пряко отношение към осъществяване на основния предмет на дейност на предприятието. 40. \" Свързани с одита услуги \" са: а) одити на финансови отчети, изготвени в съответствие с рамки със специално предназначение за регулаторни или надзорни цели, на предприятия от обществен интерес; б) (доп. - ДВ, бр. 79 от 2024 г.) ангажименти за изразяване на сигурност, извършвани по силата на закон или предназначени за широк кръг потребители и различни от одити или прегледи на историческа финансова информация, на предприятия от обществен интерес; в) ангажименти за изразяване на сигурност относно отчети за парникови газове. 41. \" Свързани лица \" е понятие по смисъла на § 1, т. 3 от допълнителните разпоредби на Данъчно-осигурителния процесуален кодекс . 42. (изм. - ДВ, бр. 25 от 2022 г., в сила от 29.03.2022 г.) \" Тесни връзки \" е понятие по смисъла на член 4, параграф 1, точка 38 от Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и за изменение на Регламент (ЕС) № 648/2012 (ОВ, L 176/1 от 27 юни 2013 г.). 43. \" Условно възнаграждение \" - условни са възнагражденията за одиторски ангажименти, изчислени върху предварително определена основа, свързана с резултата от дадена сделка или от извършената работа. Възнагражденията не се смятат за условни, когато са определени от съд или от компетентен орган. 44. (изм. - ДВ, бр. 15 от 2018 г., в сила от 16.02.2018 г.) \" Финансови инструменти \" е понятие съгласно чл. 4 от Закона за пазарите на финансови инструменти . 45. (доп. - ДВ, бр. 79 от 2024 г.) \" Широк кръг потребители \" са неограничен брой лица, различни от ръководството на одитираното предприятие и/или от посочените в договора за съответната услуга конкретни потребители на финансовата информация, както и когато е приложимо - на информация, изготвена за целите на отчитането на устойчивостта. § 2. (1) Този закон въвежда изискванията на: 1. Директива 2006/43/ЕС на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета; 2. Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети; 3. член 35 от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (OB, L 182/19 от 29 юни 2013 г.); 4. (нова - ДВ, бр. 79 от 2024 г.) Директива (ЕС) 2022/2464 на Европейския парламент и на Съвета от 14 декември 2022 г. за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта. (2) Този закон предвижда мерки по прилагане на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията. Преходни и Заключителни разпоредби § 3. Този закон отменя Закона за независимия финансов одит (обн., ДВ, бр. 101 от 2001 г.; изм., бр. 91 от 2002 г., бр. 96 от 2004 г., бр. 77 и 105 от 2005 г., бр. 30, 33, 62 и 105 от 2006 г., бр. 67 от 2008 г., бр. 95 от 2009 г., бр. 54 от 2010 г., бр. 99 от 2011 г., бр. 38, 60 и 102 от 2012 г., бр. 15 от 2013 г. и бр. 61 и 95 от 2015 г.). § 4. Председателят и членовете на Комисията за публичен надзор на регистрираните одитори продължават да изпълняват своите правомощия до изтичане на мандата, за който са избрани. § 5. За извършването на одити на финансови отчети на предприятия от обществен интерес и на одити на финансови отчети по Кодекса за застраховането , Кодекса за социално осигуряване и Закона за кредитните институции за отчетни периоди, завършващи на 31 декември 2016 г., се прилага отмененият Закон за независимия финансов одит . § 6. (1) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 20 и повече последователни години, не може да приеме или продължи ангажимент за задължителен финансов одит с този одитор, считано от 17 юни 2020 г. (2) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 11 и повече последователни години, но по-малко от 20 последователни години, не може да приеме или продължи ангажимент за задължителен финансов одит с този одитор, считано от 17 юни 2023 г. (3) Предприятие от обществен интерес, което до 17 юни 2016 г. включително е приело ангажимент за задължителен финансов одит с регистриран одитор, който до 16 юни 2014 г. включително е предоставял на същото предприятие услуги за задължителен финансов одит в продължение на по-малко от 11 последователни години, може да приема и продължава ангажименти за задължителен финансов одит с този одитор до достигане на максималната продължителност по чл. 65 . § 7. (1) В 6-месечен срок от влизането в сила на закона Комисията за публичен надзор на регистрираните одитори и Институтът на дипломираните експерт-счетоводители привеждат дейността си в съответствие с него. (2) В тримесечен срок от влизането в сила на закона Институтът на дипломираните експерт-счетоводители привежда в съответствие с него професионалните печати на регистрираните одитори. § 8. В 6-месечен срок от влизането в сила на закона: 1. предприятията от обществен интерес създават одитен комитет и приемат правила за дейността му в съответствие с чл. 107, ал. 7 ; 2. Агенцията по вписванията привежда дейността си в съответствие с него. § 9. Актовете на Комисията за публичен надзор на регистрираните одитори и на Института на дипломираните експерт-счетоводители, издадени до влизането в сила на закона, се прилагат, доколкото не му противоречат. § 10. Незавършените административнонаказателни производства, инспекции и разследвания до влизането в сила на закона се довършват по реда на отменения Закон за независимия финансов одит . § 11. В Кодекса за застраховането (обн., ДВ, бр. 102 от 2015 г.; доп., бр. 62 от 2016 г.) се правят следните изменения и допълнения: 1. В чл. 101 : а) алинея 1 се изменя така: \"(1) Годишните финансови отчети на застраховател, съответно презастраховател, застрахователен холдинг и финансов холдинг със смесена дейност със седалище в Република България, техните консолидирани финансови отчети, когато е приложимо, както и годишни справки, доклади и приложения по чл. 126, ал. 1 се проверяват и заверяват съвместно от две одиторски дружества, които са регистрирани одитори съгласно Закона за независимия финансов одит. Когато застрахователят е без право на достъп до единния пазар по чл. 16, проверката и заверката се извършват от едно одиторско дружество.\"; б) алинея 3 се изменя така: \"(3) Не може да бъде одитор по ал. 1 одиторско дружество, при което на регистрираните одитори, които ще извършат заверката от негово име, е отнемана правоспособност като одитор в Република България или в друга държава членка или не отговаря на критериите по чл. 101а, ал. 3.\"; в) алинея 4 се отменя. 2. Създава се чл. 101а : \"Утвърждаване на одитори Чл. 101а. (1) Застрахователите, презастрахователите, застрахователните холдинги и финансовите холдинги със смесена дейност със седалище в Република България избират одиторите по чл. 101, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от комисията, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" 3. В чл. 103 навсякъде думите \"одиторско предприятие\" се заменят с \"одиторите по чл. 101, ал. 1\". 4. В чл. 125 се създава ал. 3: \"(3) Управителният орган на застрахователен холдинг или финансов холдинг със смесена дейност със седалище в Република България, който е начело на група, изготвя и представя в комисията финансови отчети на предприятието, както и консолидираните финансови отчети, одитирани в съответствие с чл. 101, ал. 1 в срок не по-късно от 20 седмици след края на финансовата година.\" 5. В чл. 126, ал. 3 думите \"специализираното одиторско предприятие по чл. 101\" се заменят с \"одиторите по чл. 101, ал. 1\". 6. В чл. 587, ал. 3 : а) в т. 1 думите \"одиторското предприятие\" се заменят с \"одиторите по чл. 101, ал. 1\"; б) в т. 10 думите \"одиторско предприятие\" се заменят с \"регистрирани одитори съгласно Закона за независимия финансов одит\". 7. В чл. 599, ал. 3 и 4 думите \"одиторското предприятие\" се заменят с \"одиторите по чл. 101, ал. 1\". § 12. В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. - бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59, 68, 76, 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. - бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г. и бр. 62 от 2016 г.) се правят следните изменения и допълнения: 1. В чл. 187 : а) в ал. 1 думите \"от двама регистрирани одитори или от специализирано одиторско предприятие\" се заменят със \"съвместно от две одиторски дружества, които са регистрирани одитори съгласно Закона за независимия финансов одит\"; б) в ал. 2 думите \"и специализираните одиторски предприятия\" се заличават. 2. Създава се чл. 187а : \"Избор и назначаване на одитори Чл. 187а. (1) Пенсионноосигурителните дружества избират одиторите по чл. 187, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от Комисията за финансов надзор, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" § 13. В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г. и бр. 33, 59, 62 и 81 от 2016 г.) се правят следните изменения и допълнения: 1. В чл. 71, ал. 1, т. 7 думата \"одитор\" се заменя с \"одитори\". 2. В чл. 76 : а) в ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\"; б) в ал. 4 думата \"одитор\" се заменя с \"одитори\" и се създава изречение второ: \"Българската народна банка, съгласувано с Комисията за публичен надзор над регистрираните одитори, приема критерии за съгласуване на избора.\"; в) в ал. 6 думата \"одитор\" се заменя с \"одитори\"; г) в ал. 7 в текста преди т. 1 думите \"одиторът дава\" се заменят с \"одиторите дават\", а думите \"Одиторът извършва преглед и изразява\" се заменят с \"Одиторите извършват преглед и изразяват\". 3. В чл. 77, ал. 1, т. 4 думите \"одиторът да завери\" се заменят с \"одиторите да заверят\". 4. В чл. 78, ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\". § 14. В Закона за счетоводството (обн., ДВ, бр. 95 от 2015 г.; изм., бр. 74 от 2016 г.) се правят следните изменения и допълнения: 1. В чл. 38 се създава ал. 11: \"(11) В срок до 31 юли на текущата година Агенцията по вписванията предоставя в електронен вид на Националната агенция за приходите списък с предприятията, които не са публикували годишните си финансови отчети за предходната година в срока по ал. 1 и 2. Списъкът трябва да съдържа наименованието на предприятието и код по БУЛСТАТ. В срок до 30 септември на текущата година Националната агенция за приходите предприема необходимите мерки за извършването на проверки и установяване на нарушения по ал. 1 - 10.\" 2. В чл. 74, ал. 1 след думите \"не публикува финансов отчет\" се добавя \"в сроковете по чл. 38\". 3. В § 1, т. 22 от допълнителните разпоредби буква \"л\" се изменя така: \"л) ВиК оператори по смисъла на чл. 2, ал. 1 от Закона за регулиране на водоснабдителните и канализационните услуги, които са средни и големи предприятия.\" § 15. В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г. и бр. 42 и 76 от 2016 г.) се правят следните изменения: 1. В глава четиринадесета в наименованието на раздел III думата \"независим\" се заменя с \"регистриран\". 2. В чл. 150 : а) в ал. 1 в текста преди т. 1 думите \"независим одитор\" се заменят с \"регистриран одитор съгласно Закона за независимия финансов одит\"; б) в ал. 2 думата \"независимия\" се заменя с \"регистрирания\"; в) в ал. 3 думите \"независим\" и \"независимият\" се заменят съответно с \"регистриран\" и \"регистрираният\". 3. В чл. 151, ал. 1, т. 3 думата \"независимия\" се заменя с \"регистрирания\". § 16. В Закона за допълнителния надзор върху финансовите конгломерати (обн., ДВ, бр. 59 от 2006 г.; изм., бр. 52 от 2007 г., бр. 77 и 105 от 2011 г., бр. 70 от 2013 г., бр. 27 от 2014 г. и бр. 102 от 2015 г.) се правят следните изменения: 1. В чл. 19, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 20, ал. 3, т. 7 думата \"независим\" се заменя с \"регистриран\". § 17. В Закона за платежните услуги и платежните системи (обн., ДВ, бр. 23 от 2009 г.; изм., бр. 24 и 87 от 2009 г., бр. 101 от 2010 г., бр. 105 от 2011 г., бр. 103 от 2012 г., бр. 57 и 102 от 2015 г. и бр. 59 от 2016 г.) в чл. 23, ал. 1 думите \"специализирано одиторско предприятие\" се заменят с \"одиторско дружество\". § 18. В Закона за филмовата индустрия (обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 и 74 от 2009 г., бр. 99 от 2010 г.; Решение № 1 на Конституционния съд от 2011 г. - бр. 31 от 2011 г.; изм., бр. 82 от 2012 г. и бр. 15 и 68 от 2013 г.) в чл. 26, ал. 3 думите \"независим финансов одитор\" се заменят с \"регистриран одитор съгласно Закона за независимия финансов одит\". § 19. В Закона за пощенските услуги (обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г., бр. 35, 87 и 93 от 2009 г., бр. 101 и 102 от 2010 г., бр. 105 от 2011 г., бр. 38 от 2012 г., бр. 61 от 2014 г. и бр. 81 от 2016 г.) се правят следните изменения: 1. В чл. 29а, ал. 3 думата \"одитор\" се заменя с \"регистриран одитор съгласно Закона за независимия финансов одит\". 2. В чл. 29б, ал. 5 думата \"независим\" се заменя с \"регистриран\". § 20. В Закона за банковата несъстоятелност (обн., ДВ, бр. 92 от 2002 г.; изм., бр. 67 от 2003 г., бр. 36 от 2004 г., бр. 31 и 105 от 2005 г., бр. 30, 34, 59 и 80 от 2006 г., бр. 53 и 59 от 2007 г., бр. 67 от 2008 г., бр. 105 от 2011 г., бр. 98 от 2014 г., бр. 22, 41, 50, 61, 62 и 94 от 2015 г. и бр. 33 от 2016 г.) се правят следните изменения: 1. В чл. 78, ал. 1 думите \"изготвянето на оценката по чл. 80, ал. 1\" се заменят със \"завършването на инвентаризацията и оценката по чл. 52, ал. 1\". 2. В чл. 80, ал. 7 думите \"специализирано одиторско предприятие\" се заменят с \"одиторско дружество\". § 21. В Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г. и бр. 13, 15, 57 и 61 от 2016 г.) се правят следните изменения: 1. В чл. 170, ал. 1, т. 5 думите \"или специализирано одиторско предприятие\" се заличават. 2. В чл. 172, ал. 1, т. 13 думите \"или от специализирано одиторско предприятие\" се заличават. § 22. В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. - бр. 23 от 2015 г.; изм., бр. 24, 29, 61 и 79 от 2015 г. и бр. 50 от 2016 г.) се правят следните изменения: 1. В чл. 172, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 188, ал. 4 думата \"независим\" се заменя с \"регистриран\". 3. В чл. 222, ал. 8 думата \"независим\" се заменя с \"регистриран\". § 23. В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г. и бр. 45 и 58 от 2016 г.) в чл. 48, ал. 2, т. 18 думите \"или специализирано одиторско предприятие\" се заличават. § 24. В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36, 65, 66, 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г. и бр. 15, 51 и 52 от 2016 г.) в § 46, ал. 2 от преходните и заключителните разпоредби думата \"одитор\" се заменя с \"регистриран одитор съгласно Закона за независимия финансов одит\". § 25. В Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. - бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г. и бр. 58, 60, 74 и 88 от 2016 г.) в чл. 166, ал. 3, т. 2 думите \"или специализирано одиторско предприятие\" се заличават. § 26. В Закона за финансовото управление и контрол в публичния сектор (обн., ДВ, бр. 21 от 2006 г.; изм., бр. 42 от 2009 г., бр. 54 от 2010 г., бр. 98 от 2011 г., бр. 15 от 2013 г. и бр. 43 от 2016 г.) в чл. 16 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звено в специализираната администрация на Министерството на финансите, което е на негово пряко подчинение. (3) Служителите по ал. 2 трябва да имат завършено висше образование и придобита образователно-квалификационна степен \"магистър\" и най-малко три години стаж в областта на вътрешния контрол, вътрешния или външния одит.\" § 27. В Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г., бр. 42, 44, 78, 80, 82 и 99 от 2009 г., бр. 54 от 2010 г., бр. 8 и 98 от 2011 г., бр. 50 от 2012 г., бр. 15 от 2013 г., бр. 101 от 2015 г. и бр. 43 и 51 от 2016 г.) се правят следните изменения и допълнения: 1. В чл. 12, ал. 1 се създава изречение трето: \"Вътрешният одит в Министерството на финансите може да се осъществява от вътрешни одитори в рамките на звеното по чл. 16, ал. 2 от Закона за финансовото управление и контрол в публичния сектор, като в този случай ръководителят на звеното е ръководител и на вътрешния одит в Министерството на финансите и трябва да отговаря на изискванията на чл. 21, ал. 1 и 2.\" 2. В чл. 14, ал. 1 думите \"ал. 1\" се заменят с \"ал. 2\". 3. В чл. 47 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звеното по чл. 16, ал. 2 от Закона за финансовото управление и контрол в публичния сектор. (3) Служителите по ал. 2 трябва да отговарят на изискванията на чл. 21, ал. 1.\" § 28. В Закона за гражданското въздухоплаване (обн., ДВ, бр. 94 от 1972 г.; изм. и доп., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г., бр. 35, 47, 82 и 102 от 2009 г., бр. 63, 73 и 94 от 2010 г., бр. 41, 81 и 99 от 2011 г., бр. 38, 60 и 82 от 2012 г., бр. 15 и 66 от 2013 г., бр. 12, 53 и 98 от 2014 г., бр. 28 и 89 от 2015 г. и бр. 15 от 2016 г.) в чл. 48 думата \"независим\" се заличава. ------------------------- Законът е приет от 43-то Народно събрание на 15 ноември 2016 г. и е подпечатан с официалния печат на Народното събрание. Преходни и Заключителни разпоредби КЪМ ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 15 ОТ 2018 Г., В СИЛА ОТ 16.02.2018 Г.) § 42. Този закон влиза в сила от деня на обнародването му в \"Държавен вестник\", с изключение на: 1. член 222, ал. 1 - 3 , които влизат в сила от 3 септември 2019 г.; 2. параграф 13, т. 12, буква \"а\" , която влиза в сила от 1 януари 2018 г.; 3. параграф 13, т. 12, буква \"б\" , която влиза в сила от 21 ноември 2017 г.; 4. параграф 17, т. 37 относно чл. 264а и т. 39 относно чл. 273б , които влизат в сила от 1 януари 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 18 ОТ 2020 Г., В СИЛА ОТ 28.02.2020 Г.) § 46. Всички относими към вписването на регистрираните одитори в регистъра по чл. 20 документи и информация се предават от ИДЕС на Комисията в 6-месечен срок от влизането в сила на този закон. До предаването на пълната документация и информация се прилагат условията за поддържане на регистъра до влизането в сила на закона . § 47. Измененията относно ротацията на регистрираните одитори по чл. 65, ал. 3 и 4 влизат в сила за одити на финансови отчети за отчетни периоди, завършващи на 31 декември 2019 г. § 48. Председателите на одитните комитети в предприятията от обществен интерес са длъжни да предоставят първоначалната информация по чл. 109, ал. 4 в 6-месечен срок от влизането в сила на този закон . § 49. По незавършените административнонаказателни производства към датата на влизане в сила на този закон могат да бъдат сключвани споразумения за прекратяването им по реда на чл. 110а - 110в . § 50. Комисията издава наредбите по чл. 20, ал. 8 , чл. 108, ал. 1, т. 9 и чл. 109, ал. 5 в срок до три месеца от влизането в сила на този закон . . . . . . . . . . . . . . . . . . . . . . . . . . . . . . . . . . . . § 66. Законът влиза в сила от деня на обнародването му в \"Държавен вестник\", с изключение на: 1. параграф 57, т. 2 и § 60 , които влизат в сила от 1 януари 2020 г.; 2. параграф 57, т. 1 , която влиза в сила от 1 януари 2021 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ДАНЪЧНО-ОСИГУРИТЕЛНИЯ ПРОЦЕСУАЛЕН КОДЕКС (ОБН. - ДВ, БР. 105 ОТ 2020 Г., В СИЛА ОТ 01.01.2021 Г.) § 72. Законът влиза в сила от 1 януари 2021 г., с изключение на: 1. параграф 34 , който влиза в сила от 1 май 2021 г.; 2. параграфи 55 , 58 , 59 , 60 и § 69 относно създаването на чл. 26б от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , които влизат в сила от деня на обнародването му в \"Държавен вестник\"; 3. параграф 69 относно създаването на чл. 26а от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , който влиза в сила от 7 декември 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 25 ОТ 2022 Г., В СИЛА ОТ 29.03.2022 Г.) § 94. Законът влиза в сила от деня на обнародването му в \"Държавен вестник\", с изключение на § 79, т. 1, 4 и т. 9, буква \"а\" , които влизат в сила от 19 октомври 2022 г. Преходни и Заключителни разпоредби КЪМ ЗАКОНА ЗА ВЪВЕЖДАНЕ НА ЕВРОТО В РЕПУБЛИКА БЪЛГАРИЯ (ОБН. - ДВ, БР. 70 ОТ 2024 Г.) . . . . . . . . . . . . . . . . . . . . . . . . . . . . . . . . . . . § 5. (1) [ * ] Действащите нормативни актове, които уреждат задължения за плащане на такси, санкции, глоби и други публични задължения към държавата и общините в български левове, продължават да се прилагат в съответствие с предвидените в този закон правила за превалутиране. (2) Когато паричната сума в левове е посочена в закон или в подзаконов нормативен акт като резултат от въвеждане в българското законодателство на правен акт на Европейския съюз, в който изрично е посочена съответна сума в евро, при изменение на закона, съответно на подзаконовия нормативен акт, се посочва сумата в евро от правния акт на Европейския съюз. . . . . . . . . . . . . . . . . . . . . . . . . . . . . . . . . . . . § 60. Параграф 5, ал. 1 , § 8 - 36 , § 37, т. 1 - 12 и 14 - 20 и § 38 - 59 влизат в сила от датата, определена в Решение на Съвета на Европейския съюз за приемането на еврото от Република България, прието в съответствие с чл. 140, параграф 2 от Договора за функционирането на Европейския съюз и Регламент на Съвета на Европейския съюз, приет в съответствие с чл. 140, параграф 3 от Договора за функционирането на Европейския съюз . Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 79 ОТ 2024 Г.) § 91. За регистрираните одитори, които са вписани или са в процес на вписване към 1 януари 2024 г. в регистъра по чл. 20 , за дипломираните експерт-счетоводители, които към 1 януари 2024 г. са в процес по вписване в регистъра по чл. 17 , както и за кандидатите за дипломирани експерт-счетоводители, които към 1 януари 2024 г. са в процедура по кандидатстване и при условие че тази процедура приключи успешно до 1 януари 2026 г., допълнителните изисквания по отношение придобиването на квалификация на регистриран одитор по устойчивостта по глава втора не се прилагат. Тези лица могат да упражняват дейност като регистриран одитор по устойчивостта, след успешно придобиване на необходимите познания по отчитане на устойчивостта и по изразяване на сигурност по устойчивостта, включително по темите, посочени в член 19а, ал. 1 , чрез допълнително обучение по реда на правилата по чл. 71, ал. 3, т. 4 . § 92. Обученията по § 91 се провеждат от Института на дипломираните експерт-счетоводители. § 93. До приемане от Европейската комисия на стандартите по чл. 9, ал. 2 се прилагат Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. § 94. В тримесечен срок от влизането в сила на закона се обнародват в \"Държавен вестник\" Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. Стандартите се обнародват с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 95. В тримесечен срок от влизането в сила на закона в \"Държавен вестник\" се обнародва Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители. Ръководството се обнародва с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 96. До приемане от Европейската комисия на посочените в чл. 3а, ал. 4 Европейски стандарти за изразяване на сигурност по устойчивостта се изпълняват задължителни ангажименти за изразяване на ограничена степен на сигурност върху отчетите за устойчивостта на предприятията, освен ако предприятие не поиска извършването на ангажимент за изразяване на разумна степен сигурност върху неговия отчет за устойчивостта. § 97. За служителите от администрацията на Комисията, които са в трудови или служебни правоотношения преди 1 януари 2025 г., изпитите по чл. 19а, ал. 1 се признават за успешно положени, след успешно придобиване на необходимите познания по отчитане на устойчивостта и по изразяване на сигурност по устойчивостта, чрез допълнително обучение по реда на правилата по чл. 71, ал. 3, т. 4 . § 98. В шестмесечен срок от влизането в сила на закона Общото събрание на Института на дипломираните експерт-счетоводители приема съответните промени в устава си. § 99. В тримесечен срок от влизането в сила на този закон всеки регистриран одитор създава персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила на Комисията за публичен надзор над регистрираните одитори за вписване в регистъра по чл. 20 . § 100. За избора на регистрирани одитори по устойчивостта за отчетната 2024 г. не се прилагат изискванията на чл. 108, ал. 1, т. 6 . § 101. Незавършените административни, административнонаказателни и дисциплинарни производства към датата на влизането в сила на закона се довършват по реда на този закон . . . . . . . . . . . . . . . . . . . . . . . . . . . . . . . . . . . . Релевантни актове от Европейското законодателство Директиви: ДИРЕКТИВА (ЕС) 2023/2864 НА ЕВРОПЕЙСКИЯ ПАРЛАМЕНТ И НА СЪВЕТА от 13 декември 2023 година за изменение на някои директиви във връзка със създаването и функционирането на европейската единна точка за достъп ДИРЕКТИВА (ЕС) 2022/2464 НА ЕВРОПЕЙСКИЯ ПАРЛАМЕНТ И НА СЪВЕТА от 14 декември 2022 година за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта ДИРЕКТИВА 2014/56/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети ДИРЕКТИВА 2013/34/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета ДИРЕКТИВА 2006/43/ЕО НА ЕВРОПЕЙСКИЯ ПАРЛАМЕНТ И НА СЪВЕТА от 17 май 2006 година относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета Регламенти: РЕГЛАМЕНТ (ЕС) № 596/2014 НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията РЕГЛАМЕНТ (ЕС) № 537/2014 НА EВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията РЕГЛАМЕНТ (ЕС) № 575/2013 НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно пруденциалните изисквания за кредитните институции и инвестиционните посредници и за изменение на Регламент (ЕС) № 648/2012\n\nЗАКОН ЗА НЕЗАВИСИМИЯ ФИНАНСОВ ОДИТ И ИЗРАЗЯВАНЕТО НА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Обн. ДВ. бр. 95 от 29 Ноември 2016г. , изм. ДВ. бр. 15 от 16 Февруари 2018г. , изм. ДВ. бр. 17 от 26 Февруари 2019г. , изм. и доп. ДВ. бр. 18 от 28 Февруари 2020г. , изм. и доп. ДВ. бр. 105 от 11 Декември 2020г. , изм. ДВ. бр. 25 от 29 Март 2022г. , изм. ДВ. бр. 70 от 20 Август 2024г. , изм. и доп. ДВ. бр. 79 от 17 Септември 2024г. Проект: 602-01-28/18.05.2016 г . Част първа. ОБЩИ РАЗПОРЕДБИ Глава първа. ПРЕДМЕТ, ПРИЛОЖНО ПОЛЕ И ОПРЕДЕЛЕНИЯ Предмет Чл. 1. Този закон урежда: 1. (изм. и доп. - ДВ, бр. 79 от 2024 г.) целта, обхвата и принципите на независимия финансов одит, наричан по-нататък \"финансов одит\", както и ангажиментите за изразяване на сигурност върху отчети за корпоративното устойчиво развитие, наричани по-нататък \"отчети за устойчивостта\", извършвани от регистрираните одитори; 2. (изм. и доп. - ДВ, бр. 79 от 2024 г.) професионалните стандарти на организация, документиране и изпълнение, както и удостоверяване на резултатите от финансовия одит, както и ангажиментите за изразяване на сигурност по устойчивостта, наричани по-нататък \"приложими професионални стандарти\"; 3. (изм. - ДВ, бр. 79 от 2024 г.) придобиването на квалификация на дипломиран експерт-счетоводител; 4. придобиването на правоспособност и упражняването на одиторската професия от регистрираните одитори; 5. правата и задълженията на регистрираните одитори; 6. статута и функциите на Комисията за публичен надзор над регистрираните одитори, наричана по-нататък \"Комисията\"; 7. статута и функциите на Института на дипломираните експерт-счетоводители (ИДЕС); 8. дейността на одитните комитети в предприятията от обществен интерес. Цел на финансовия одит Чл. 2. Целта на финансовия одит е да повиши степента на доверие на потребителите на финансовия отчет чрез изразяването на одиторско мнение за това дали този отчет е изготвен във всички съществени аспекти в съответствие с приложимата рамка за финансово отчитане. Цел на изразяването на сигурност по устойчивостта Чл. 2а. (Нов - ДВ, бр. 79 от 2024 г.) Целта на изразяването на сигурност по устойчивостта е да се повиши доверието на потребителите на отчети за устойчивостта чрез изразяването на одиторско мнение, съответно одиторско заключение, относно съответствието на отчета за устойчивостта във всички съществени аспекти на изискванията на приложимата рамка за отчитане на устойчивостта. Финансов одит Чл. 3. (1) (Изм. - ДВ, бр. 79 от 2024 г.)  Финансовият одит е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторското мнение. (2) При изразяването на одиторско мнение се взема предвид типът на приложимата рамка за финансово отчитане. Изразяване на сигурност по устойчивостта Чл. 3а. (Нов - ДВ, бр. 79 от 2024 г.) (1) Изразяването на сигурност по устойчивостта се осъществява чрез изпълнението на одиторски ангажимент за изразяване на разумна или ограничена степен на сигурност, наричани по-нататък \"ангажименти за сигурност по устойчивостта\". (2) Изразяването на сигурност по устойчивостта е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторско мнение за изразяване на разумна сигурност, съответно одиторско заключение за изразяване на ограничена сигурност. (3) За изразяване на одиторското мнение, съответно одиторско заключение, при ангажимент за сигурност по устойчивостта, се взема предвид приложимата рамка за отчитане по устойчивостта. (4) Задължителният ангажимент за изразяването на сигурност по устойчивостта се осъществява чрез ангажимент за разумна степен на сигурност в съответствие с Европейските стандарти за изразяване на разумна сигурност по устойчивостта, приети от Европейската комисия съгласно чл. 26а, параграф 3, ал. 2 от Директива 2006/43/ЕО на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета, наричана по-нататък \" Директива 2006/43/ЕО \". Предмет на финансовия одит Чл. 4. Финансов одит се извършва на: 1. годишни или междинни, индивидуални или консолидирани финансови отчети, изготвени в съответствие с приложимата рамка за финансово отчитане; 2. други финансови отчети или финансова информация. Предмет на ангажименти за сигурност по устойчивостта Чл. 4а. (Нов - ДВ, бр. 79 от 2024 г.) Ангажиментите за сигурност по устойчивостта се извършват по отношение на годишни или междинни, индивидуални или консолидирани отчети за устойчивостта, изготвени в съответствие с приложимата рамка за отчитане на устойчивостта. Приложими отчетни рамки за финансово отчитане (Загл. доп. - ДВ, бр. 79 от 2024 г.) Чл. 5. (1) Приложимите рамки за финансово отчитане са: 1. обща рамка за финансово отчитане, регламентираща финансови отчети с общо предназначение за широк кръг потребители; 2. специфична рамка за финансово отчитане, регламентираща отчети за конкретни потребители. (2) Общите рамки за финансово отчитане са: 1. отчетна рамка за достоверно представяне, която съдържа поне едно от следните потвърждения: а) потвърждава изрично или по подразбиране, че за постигането на достоверно представяне на финансовия отчет може да е необходимо ръководството на одитираното предприятие да представи допълнителни оповестявания; б) потвърждава изрично, че за постигането на достоверно представяне на финансовия отчет може да е необходимо ръководството на одитираното предприятие да се отклони от дадено изискване на общата рамка; 2. обща рамка за съответствие, която не съдържа потвържденията по т. 1. Приложима рамка за отчитането на устойчивостта Чл. 5а. (Нов - ДВ, бр. 79 от 2024 г.) Приложимата рамка за отчитането на устойчивостта са приетите от Европейската комисия Европейски стандарти за отчитане на устойчивостта съгласно чл. 29б и 29в от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (ОВ, L 182/19 от 29 юни 2013 г.), наричана по-нататък \" Директива 2013/34/ЕС \", както и изискванията относно единен електронен формат на отчитането. Задължителен и доброволен финансов одит (Загл. изм. - ДВ, бр. 79 от 2024 г.) Чл. 6. (1) Финансовият одит е задължителен и доброволен. (2) (Доп. - ДВ, бр. 79 от 2024 г.) Задължителен финансов одит е одитът на годишните финансови отчети, доколкото това се изисква от закон или от правото на Европейския съюз. (3) (Доп. - ДВ, бр. 79 от 2024 г.)  Доброволен финансов одит е всеки друг финансов одит, различен от задължителния. Задължителен и доброволен ангажимент за сигурност по устойчивостта Чл. 6а. (Нов - ДВ, бр. 79 от 2024 г.) (1) Ангажиментът за сигурност по устойчивостта е задължителен и доброволен. (2) Задължителен е ангажиментът за сигурност по устойчивостта, доколкото това се изисква от закон или от правото на Европейския съюз. (3) Доброволен е ангажиментът за сигурност по устойчивостта, различен от задължителния. Регистрирани одитори Чл. 7. (1) (Изм. - ДВ, бр. 79 от 2024 г.) Финансов одит и ангажимент за сигурност по устойчивостта се извършват от регистрирани одитори, които са вписани в регистъра по чл. 20 . (2) Регистрираните одитори по смисъла на този закон са: 1. физически лица; 2. одиторски дружества. (3) (Доп. - ДВ, бр. 79 от 2024 г.)  Одиторско дружество за извършването на финансов одит  е търговско дружество, регистрирано по чл. 64, ал. 1, т. 1, 2 или 3 от Търговския закон или по законодателството на друга държава - членка на Европейския съюз, с основен предмет на дейност - извършването на финансов одит на финансови отчети на предприятия, при което три четвърти от членовете на управителния му орган са регистрирани одитори по този закон или са регистрирани одитори от други държави - членки на Европейския съюз, има добра репутация и е: 1. събирателно дружество, в което повече от половината от съдружниците са регистрирани одитори по този закон или по законодателството на други държави - членки на Европейския съюз; 2. командитно дружество, в което повече от половината от неограничено отговорните съдружници са регистрирани одитори по този закон или по законодателството на други държави - членки на Европейския съюз; 3. дружество с ограничена отговорност, в което повече от половината от гласовете в общото събрание на съдружниците и от капитала принадлежат на регистрирани одитори, одитори и/или на одиторски дружества от други държави - членки на Европейския съюз. (4) (Нова - ДВ, бр. 79 от 2024 г.)  Дружество за извършване на ангажименти за сигурност по устойчивостта е одиторско дружество по ал. 3, вписано в регистъра по чл. 20 и с основен предмет на дейност, включващ и ангажименти за сигурност по устойчивостта, в което поне един от съдружниците или управителите и поне един от отговорните одитори за ангажименти за сигурност по устойчивостта от името на дружеството са вписани в регистъра по чл. 20 като регистрирани одитори по устойчивостта. Способи за упражняване на одиторска професия Чл. 8. (1) Правото да се упражнява одиторска професия е изключително и се осъществява: 1. пряко: а) като физическо лице; б) чрез участие в търговско дружество, съответстващо на изискванията за одиторско дружество по чл. 7 ; в) по трудов договор в одиторско дружество или в търговско дружество, съответстващо на изискванията за одиторско дружество по чл. 7 ; г) по облигационен договор с одиторско дружество или с търговско дружество, съответстващо на изискванията за одиторско дружество по чл. 7 ; 2. чрез участие в одиторско дружество, което е вписано като регистриран одитор в регистъра по чл. 20 ; 3. чрез участие в гражданско дружество по Закона за задълженията и договорите . (2) (Изм. и доп. - ДВ, бр. 79 от 2024 г.)  Регистриран одитор не може да упражнява одиторската професия чрез участие като съдружник в повече от едно търговско дружество и/или одиторско дружество. Професионални стандарти за финансов одит и за ангажименти за сигурност по устойчивостта (Загл. доп. - ДВ, бр. 79 от 2024 г.) Чл. 9. (1) (Изм. - ДВ, бр. 79 от 2024 г.) Регистрираният одитор осъществява своята професионална дейност на територията на страната, като прилага принципите и изискванията на приложимите професионални стандарти към датата на поемане на съответния одиторски ангажимент. (2) (Изм. - ДВ, бр. 79 от 2024 г.)  Приложими професионални стандарти са Европейските стандарти, приети от Европейската комисия съгласно чл. 26 и 26а от Директива 2006/43/ЕО . (3) (Изм. - ДВ, бр. 79 от 2024 г.) Регистрираният одитор може да извършва услуги, различни от задължителен финансов одит и свързаните с одита услуги, като прилага изискванията на други професионални стандарти, когато одиторският ангажимент е поет при прилагане на тези други стандарти. (4) (Нова - ДВ, бр. 79 от 2024 г.) Регистрираният одитор може да извършва услуги, различни от задължителен ангажимент за сигурност по устойчивостта, като прилага изискванията на други професионални стандарти за изразяване на сигурност, когато одиторският ангажимент е поет при прилагане на тези други стандарти. Професионална етика Чл. 10. (Изм. - ДВ, бр. 79 от 2024 г.) При осъществяване на професионалната си дейност регистрираният одитор прилага принципите и изискванията на Международния етичен кодекс на професионалните счетоводители (включително Международни стандарти за независимост), посочени в Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители и възприето от ИДЕС, наричано по-нататък \"Етичен кодекс\". Професионална тайна Чл. 11. Регистрираният одитор, членовете на одитните екипи и всички лица, които работят за него, спазват задължението за професионална тайна за информацията, станала им известна при или по повод изпълнение на одиторски ангажимент, освен когато разкриването и се изисква за целите на съдебно производство или по закон. Публичен надзор над регистрираните одитори Чл. 12. (1) Публичният надзор над регистрираните одитори се осъществява от Комисията. (2) Надзорът по ал. 1 се осъществява съгласно изискванията на този закон и на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит в предприятия от обществен интерес и за отмяна на Решение 2005/909/ на Комисията (OB, L 158/77 от 27 май 2014 г.), наричан по-нататък \" Регламент (ЕС) № 537/2014 \", върху: 1. професионалната дейност на регистрираните одитори; 2. дейността на ИДЕС в случаите, посочени в този закон. 3. (отм. - ДВ, бр. 18 от 2020 г., в сила от 28.02.2020 г.) (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Комисията осъществява постоянно наблюдение на развитието на пазара на предоставяне на услуги съгласно изискванията на чл. 27 от Регламент (ЕС) № 537/2014 , както и на предоставянето на услуги за изразяване на сигурност по устойчивостта на предприятия от обществен интерес. (4) (Предишна ал. 3 - ДВ, бр. 18 от 2020 г., в сила от 28.02.2020 г.) Комисията е компетентният орган за регулирането и надзора над регистрираните одитори в Република България. Глава втора. ПРИДОБИВАНЕ НА КВАЛИФИКАЦИЯ НА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г., ИЗМ. - ДВ, БР. 79 ОТ 2024 Г.) Глава втора. ПРИДОБИВАНЕ НА ДИПЛОМА ЗА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г.) Глава втора. ПРИДОБИВАНЕ НА ПРАВОСПОСОБНОСТ НА ДИПЛОМИРАН ЕКСПЕРТ-СЧЕТОВОДИТЕЛ И НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ Изисквания за кандидатстване за дипломиран експерт-счетоводител (Загл. доп. - ДВ, бр. 79 от 2024 г.) Чл. 13. (1) (Изм. - ДВ, бр. 79 от 2024 г.) За дипломиран експерт-счетоводител може да кандидатства лице с добра репутация. (2) (Изм. - ДВ, бр. 79 от 2024 г.) За придобиване на квалификация на дипломиран експерт-счетоводител може да кандидатства лице, което притежава: 1. счетоводно-икономическо образование с образователно-квалификационна степен \"магистър\" и 4 години професионален стаж; 2. счетоводно-икономическо образование с образователно-квалификационна степен \"бакалавър\" и 5 години професионален стаж; 3. друго висше икономическо образование и 7 години професионален стаж; 4. друго висше образование и 10 години професионален стаж. (3) (Доп. - ДВ, бр. 79 от 2024 г.)  Професионален стаж по ал. 2 е стаж в областта на счетоводството, вътрешния одит, външния одит и финансовата инспекция, като орган на Националната агенция за приходите, като инспектор в Комисията, като експерт от специализираната администрация на Комисията за финансов надзор или като преподавател във висше училище в областта на счетоводството, контрола и финансите. Изискване за предварително полагане на изпити за дипломиран експерт-счетоводител Чл. 14. (1) За да придобие право да се яви на изпитите по чл. 15 , кандидатът за дипломиран експерт-счетоводител трябва да е положил успешно изпити във висше училище в следните области: 1. обща теория на счетоводството; 2. финансово счетоводство; 3. управленско счетоводство; 4. анализ на финансовите отчети; 5. финансов контрол и одиторски стандарти, включително Международните одиторски стандарти; 6. търговско право; 7. данъчно право; 8. трудово и осигурително право; 9. финанси на предприятието; 10. математика и статистика; 11. микроикономика; 12. основи на финансовото управление на предприятието; 13. информационни системи и технологии; 14. управление на риска и вътрешен контрол; 15. професионална етика и независимост. (2) Когато кандидатът за дипломиран експерт-счетоводител не е положил изпит в някоя от областите, посочени в ал. 1, същият полага такъв изпит в съответствие с правилата по чл. 71, ал. 3, т. 4 . Изпити за придобиване на квалификация на дипломиран експерт-счетоводител (Загл. изм. - ДВ, бр. 79 от 2024 г.) Чл. 15. (1) (Изм. - ДВ, бр. 79 от 2024 г.) Квалификация на дипломиран експерт-счетоводител се придобива след успешно полагане на следните писмени изпити: 1. счетоводство, включително Международните счетоводни стандарти; 2. търговско право; 3. данъчно и осигурително право; 4. независим финансов одит, включително Международните одиторски стандарти. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 105 от 2020 г., в сила от 01.01.2021 г.) Изпитите по ал. 1, т. 1 и 4 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на правоспособност на регистриран одитор по съответния законов ред в държава - членка на Европейския съюз, или в трета държава. За признаване на изпита по ал. 1, т. 1 кандидатът полага пред ИДЕС изпит с въпроси по Закона за счетоводството и Националните счетоводни стандарти. (4) (Нова - ДВ, бр. 18 от 2020 г., в сила от 28.02.2020 г.) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Практическо обучение за допускане до изпит по независим финансов одит на кандидат за дипломиран експерт-счетоводител Чл. 16. (1) За допускане до изпита по независим финансов одит кандидатът за дипломиран експерт-счетоводител трябва да е преминал най-малко една година практическо обучение в областта на одита на годишни финансови отчети или други финансови отчети. (2) Изискването по ал. 1 не се прилага, когато кандидатът докаже, че не по-малко от три години е извършвал ефективно дейност, която е аналогична на финансов одит. Диплома и регистриране на дипломиран експерт-счетоводител Чл. 17. Кандидатът, успешно издържал изпитите по чл. 15 , получава диплома за дипломиран експерт-счетоводител и се вписва в регистър на дипломираните експерт-счетоводители при ИДЕС. Придобиване на правоспособност на регистриран одитор Чл. 18. (1) (Доп. - ДВ, бр. 79 от 2024 г.) Дипломиран експерт-счетоводител придобива право да подписва одиторски доклади с мнение върху финансови отчети след три години практическо обучение в областта на одита на годишни индивидуални и консолидирани финансови отчети или други финансови отчети и след вписването му в регистъра по чл. 20 . (2) В случаите по чл. 16, ал. 2 практическото обучение по ал. 1 трябва да е не по-малко от две години. (3) Изискването за практическо обучение по ал. 1 не се прилага, когато обучението по чл. 16, ал. 1 е не по-малко от три години. (4) (Нова - ДВ, бр. 79 от 2024 г.) Регистриран одитор - физическо лице, придобива правото да подписва одиторски доклади с одиторско мнение, съответно одиторско заключение, върху отчети за устойчивостта след придобиване на допълнителна квалификация чрез успешно полагане на изпитите по чл. 19а и осем месеца практическо обучение в областта на изразяването на сигурност върху годишни индивидуални и консолидирани отчети за устойчивостта или други отчети за устойчивостта, и след вписването му в регистъра по чл. 20 . Практическо обучение Чл. 19. (1) Практическото обучение по чл. 16, ал. 1 , чл. 18 и 25 се провежда при регистриран одитор. (2) Условията и редът за удостоверяване на практическото обучение по чл. 16 , 18 и 25 се определят с правилата по чл. 71, ал. 3, т. 4 . Изпити за придобиване на допълнителна квалификация на регистриран одитор по устойчивостта Чл. 19а. (Нов - ДВ, бр. 79 от 2024 г.)   (1) Квалификация на регистриран одитор по устойчивостта се придобива след успешно полагане на писмени изпити в следните области: 1. нормативни изисквания и стандарти, свързани с изготвянето на годишни индивидуални и консолидирани отчети за устойчивостта; 2. анализ на устойчивостта; 3. процеси на наблюдение, анализ и контрол относно въпросите по устойчивостта по смисъла на чл. 8, параграф 3, буква \"в\" от Директива 2006/43/ЕО ; 4. нормативни изисквания и стандарти за изразяване на сигурност по устойчивостта, приети от Европейската комисия. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) Изпитите по ал. 1 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на квалификация на регистриран одитор по устойчивостта, по съответния законов ред в държава - членка на Европейския съюз, или в трета държава. (4) Условията и редът за признаване на изпитите по ал. 3 се определят с правилата по чл. 71, ал. 3, т. 4 . Регистър на регистрираните одитори Чл. 20. (1) (Изм. - ДВ, бр. 18 от 2020 г., в сила от 28.02.2020 г.) Комисията организира и поддържа Регистър на регистрираните одитори. (2) В регистъра се вписват само физически лица или одиторски дружества с добра репутация. (3) (Изм. - ДВ, бр. 79 от 2024 г.) За вписване в регистъра дипломираният експерт-счетоводител, съответно кандидатът за регистриран одитор по устойчивостта - физическо лице, подава заявление, към което се прилагат декларация за добра репутация и други доказателства, удостоверяващи съответствие с изискванията на закона. (4) (Изм. - ДВ, бр. 18 от 2020 г., в сила от 28.02.2020 г.,  изм. - ДВ, бр. 79 от 2024 г.) За вписване на одиторските дружества в регистъра лицата, които представляват дружеството, подават заявление, към което се прилагат: данни за имената и адресите на съдружниците; декларация от управителите, че дружеството отговаря на изискванията на този закон; декларация от физическите лица, които са съдружници или членове на управителни или контролни органи на одиторското дружество, за добра репутация. (5) (Изм. - ДВ, бр. 18 от 2020 г., в сила от 28.02.2020 г.) Комисията се произнася по заявлението по ал. 3 и 4 с мотивирано решение в 30-дневен срок от датата на подаването му. Решението за регистрация се съобщава писмено на заинтересованите лица. (6) (Отм. - ДВ, бр. 18 от 2020 г., в сила от 28.02.2020 г.) (7) (Изм. - ДВ, бр. 18 от 2020 г., в сила от 28.02.2020 г.) Решението на Комисията по ал. 5 за отказ от вписване в регистъра подлежи на съдебно обжалване по реда на Административнопроцесуалния кодекс . (8) (Изм. - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра се определят с наредба, приета от Комисията. Информация в регистъра Чл. 21. (1) Регистърът по чл. 20 е публичен, като информацията в него се съхранява в електронна форма, на български език и е достъпна на официалните интернет страници на Комисията и на ИДЕС . (2) За регистрираните одитори - физически лица, в регистъра по чл. 20 се съдържа следната информация: 1. (изм. - ДВ, бр. 79 от 2024 г.) имената по документ за самоличност, адрес за връчване на съобщения в страната, електронен адрес за уведомяване, телефон, регистрационен номер, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 2. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление и интернет страница (ако е приложимо) на търговското дружество, чрез което се упражнява одиторската професия; 3. (изм. и доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление, интернет страница (ако е приложимо) и регистрационен номер на одиторското дружество, в което лицето участва като съдружник или упражнява одиторска професия; 4. (нова - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички регистрирани одитори, които са свързани като съдружници или по друг начин с регистрирания одитор; 5. (предишна т. 4 - ДВ, бр. 18 от 2020 г., в сила от 28.02.2020 г.) всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирала лицето; 6. (предишна т. 5 - ДВ, бр. 18 от 2020 г., в сила от 28.02.2020 г.) вписаните по чл. 23, ал. 1 одитори и одиторски дружества от трети държави се отбелязват изрично като одитори и одиторски дружества от трети държави, а не като регистрирани одитори; 7. (нова - ДВ, бр. 79 от 2024 г.) наличие на правоспособност за извършване на ангажименти за сигурност по устойчивостта. (3) За регистрираните одитори - одиторски дружества, в регистъра по чл. 20 се съдържа следната информация: 1. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код и регистрационен номер; 2. правно-организационна форма; 3. данни за всеки съдружник, за размера на неговите дялове и вида на отговорността му; 4. (изм. - ДВ, бр. 79 от 2024 г.) лице за контакт, негови телефон за връзка и електронен адрес за уведомяване; 5. (доп. - ДВ, бр. 79 от 2024 г.)  седалище и адрес на управление, телефон за връзка, адрес за връчване на съобщения в страната, електронен адрес за уведомяване, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 6. адресите на всички офиси на дружеството в страната; 7. (изм. - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички съдружници и регистрационен номер на съдружниците, които са регистрирани одитори; 8. имената, адресите за кореспонденция и регистрационните номера на регистрираните одитори, които са в договорни отношения с одиторското дружество; 9. имената и адресите на членовете на управителните или контролните органи на одиторското дружество, които са регистрирани одитори; 10. (доп. - ДВ, бр. 18 от 2020 г., в сила от 28.02.2020 г.) имената и адресите на всички регистрирани одитори, които са свързани като съдружници или по друг начин с одиторското дружество; 11. членството в одиторска мрежа и списък на имената и адресите на дружествата - членове или свързани с одиторската мрежа, или указание за мястото, където такава информация е публично достъпна; 12. всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирал дружеството; 13. (нова - ДВ, бр. 79 от 2024 г.)  наличие на правоспособност за извършване на ангажименти за сигурност по устойчивостта. (4) (Изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) При промяна в подлежащите на вписване обстоятелства лицата по ал. 2 и 3 в 7-дневен срок от настъпването и уведомяват писмено Комисията, която отразява промяната в срок до три работни дни от постъпване на уведомлението. Към уведомлението се прилагат съответните доказателства, удостоверяващи основанието за промяна. (5) В регистъра по чл. 20 се вписва и информация за: 1. отписване от регистъра, както и основанията за това; 2. (изм. - ДВ, бр. 18 от 2020 г., в сила от 28.02.2020 г.) наложените на регистрираните одитори административни наказания с влезли в сила наказателни постановления; 3. влязлото в сила решение на Комисията за приложена надзорна мярка по чл. 89, ал. 2, т. 5, 6, 7 или 8 , включително срока за нейното прилагане; 4. (изм. - ДВ, бр. 79 от 2024 г.) влязлото в сила решение за наложена дисциплинарна мярка по чл. 40, ал. 4, т. 6 и 7 , включително срока за нейното прилагане; 5. (нова - ДВ, бр. 18 от 2020 г., в сила от 28.02.2020 г.) оценката по чл. 87, ал. 8 ; 6. (предишна т. 5 - ДВ, бр. 18 от 2020 г., в сила от 28.02.2020 г.) временно неупражняване на професионална дейност, различно от т. 3 и 4. (6) (Нова - ДВ, бр. 18 от 2020 г., в сила от 28.02.2020 г.) Публичната информация по ал. 5 се оповестява на официалните интернет страници на Комисията и на ИДЕС , както следва: 1. информацията по т. 1 се актуализира в 7-дневен срок от узнаването и се архивира; 2. информацията по т. 2 се публикува в едномесечен срок от влизането в сила на административното наказание и остава публична в продължение на 5 години; 3. информацията по т. 3 се публикува в едномесечен срок от влизането в сила на надзорната мярка и остава публична през срока на нейното действие; 4. информацията по т. 4 се публикува в едномесечен срок от влизането в сила на дисциплинарната мярка, включително и произтичащите от нея последици, и остава публична през срока на нейното действие; 5. информацията по т. 5 се публикува в 14-дневен срок от датата на решението на Комисията, с което оценката е определена, и остава публична до приемането на решение за нова оценка. Вписване на регистрирани одитори от други държави - членки на Европейския съюз Чл. 22. (1) Физическо лице, придобило в друга държава - членка на Европейския съюз, правоспособност да подписва одиторски доклади с мнение върху финансови отчети, се вписва в регистъра по чл. 20 след успешното полагане пред ИДЕС на изпити по българско търговско, данъчно и осигурително право на български език. Изпитите се провеждат в съответствие с правилата по чл. 71, ал. 3, т. 4 . (2) Одиторско дружество, регистрирано в друга държава - членка на Европейския съюз, което желае да извършва финансов одит в страната, се вписва в регистъра по чл. 20 , при условие че всяко физическо лице, извършващо финансов одит от името на одиторското дружество, е вписано в регистъра. (3) За вписване в регистъра по чл. 20 лицата по ал. 1 и 2 подават заявление, към което прилагат удостоверение за регистрация, издадено не по-рано от три месеца от датата на подаване на заявлението от компетентния орган на държавата членка по произход. (4) Професионалната дейност на регистрираните одитори, вписани по реда на този член, подлежи на публичен надзор по реда на този закон. (5) (Нова - ДВ, бр. 18 от 2020 г., в сила от 28.02.2020 г.) Комисията уведомява компетентния орган на държавата членка по произход за всеки регистриран одитор, вписан по реда на ал. 1 - 3. (6) (Нова - ДВ, бр. 79 от 2024 г.) Разпоредбите на ал. 2 - 5 се прилагат съответно и за регистрираните одитори по устойчивостта. Вписване на регистрирани одитори от трети държави Чл. 23. (1) (Изм. - ДВ, бр. 70 от 2024 г. [*] ) В регистъра по чл. 20 се вписва всеки одитор - физическо лице, от трета държава, който представи одиторски доклад от задължителен одит на годишен финансов отчет на дружество, учредено извън Европейския съюз, чиито прехвърляеми ценни книжа са допуснати за търгуване на регулиран пазар в страната, освен когато дружеството издава единствено дългови ценни книжа по смисъла на чл. 100к, ал. 2, т. 4 от Закона за публичното предлагане на ценни книжа , допуснати до търговия на регулиран пазар, с единична номинална стойност не по-малка от 50 000 евро, или в случаите на дългови ценни книжа, деноминирани във валута, различна от евро, с номинална стойност към датата на издаването им не по-малка от 50 000 евро. (2) (Изм. - ДВ, бр. 79 от 2024 г.)  При спазване на принципа за съпоставимост и равностойност на изискванията се вписва в регистъра по чл. 20 всеки одитор - физическо лице, от трета държава, след като представи доказателства, че отговаря на изисквания, равностойни на предвидените в чл. 13 - 19 и чл. 20, ал. 2 , и след успешно полагане на изпитите по чл. 22, ал. 1 . (3) (Изм. - ДВ, бр. 79 от 2024 г.)   При спазване на принципа за съпоставимост и равностойност на изискванията се вписва в регистъра по чл. 20 като регистриран одитор - одиторско дружество, от трета държава, което представи доказателства, че: 1. три четвърти от членовете на органите на управление и регистрираните одитори, извършващи задължителен финансов одит от името на дружеството, отговарят на изисквания, равностойни на предвидените в чл. 13 - 19 и чл. 20, ал. 2 ; 2. дружеството извършва задължителен финансов одит при спазване на изискванията за независимост и обективност и правила, равностойни на предвидените в чл. 31 и 54 ; 3. одиторското дружество публикува на своята интернет страница годишен доклад за прозрачност, отговарящ на изискванията на Регламент (ЕС) № 537/2014 . (4) Професионалната дейност на одитори от трети държави, вписани в регистъра по чл. 20 , подлежи на публичен надзор по реда на този закон. (5) За одиторите от трети държави, вписани в регистъра по чл. 20 , се прилагат и изискванията на Регламент (ЕС) № 537/2014 . (6) (Изм. - ДВ, бр. 79 от 2024 г.)  Комисията уведомява Европейската комисия за извършената оценка за съпоставимост и равностойност на изискванията по ал. 2 и 3, както и за основните договорености за сътрудничество със системите за публичен надзор, гарантиране на качеството и налагане на санкции. (7) Одиторските доклади от задължителен финансов одит, издадени от одитори или одиторски дружества от трети държави, които не са регистрирани в страната по съответния ред, не пораждат правни последици на територията на страната. (8) (Нова - ДВ, бр. 79 от 2024 г.)  Разпоредбите на ал. 1 - 7 се прилагат съответно и за регистрираните одитори по устойчивостта. Отписване от регистъра Чл. 24. (1) Регистрираният одитор се отписва от регистъра по чл. 20 в следните случаи: 1. (доп.  - ДВ, бр. 79 от 2024 г.)   подаване на заявление за заличаване на регистрацията като регистриран одитор, както и за частично заличаване на регистрацията като регистриран одитор по устойчивостта; 2. (изм. - ДВ, бр. 18 от 2020 г., в сила от 28.02.2020 г.) влязла в сила присъда за извършено умишлено престъпление от общ характер; 3. (отм.  - ДВ, бр. 79 от 2024 г.) 4. влязло в сила решение за временно изключване от ИДЕС; 5.  (доп.  - ДВ, бр. 79 от 2024 г.)   когато одиторско дружество престане да отговаря на изискванията на чл. 7, ал. 3 или 4 ; 6. смърт на физическото лице. (2) При отписване или при временно лишаване от правото да упражнява одиторска професия на регистриран одитор, одобрен и в друга държава - членка на Европейския съюз, и вписан в регистъра на тази държава членка, Комисията уведомява за това компетентните органи на съответната държава членка, като посочва и причините за това. (3) (Изм. - ДВ, бр. 18 от 2020 г., в сила от 28.02.2020 г.) В случаите по ал. 1, т. 1 - 5 по преценка на Комисията съответната одиторска практика до датата на отписване може да бъде проверена чрез инспекция или разследване. Повторно вписване в регистъра Чл. 25. (1) (Изм. - ДВ, бр. 18 от 2020 г., в сила от 28.02.2020 г.) Регистриран одитор - физическо лице, който 4 или повече години е бил отписан от регистъра по чл. 20 на основание чл. 24, ал. 1, т. 1 - 4 , може да бъде вписан отново в регистъра след практическо обучение от една година, проведено по реда на чл. 19 през последните две години преди повторното вписване. (2) (Изм. - ДВ, бр. 79 от 2024 г.)    За повторно вписване в регистъра дипломираният експерт-счетоводител подава заявление, към което се прилага  документ за удостоверяване на изпълнението на изискванията на ал. 1, както и декларация, че отговаря на изискванията на този закон. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно при повторно вписване като регистриран одитор по устойчивостта. Такса за вписване в регистъра Чл. 26. (Отм. - ДВ, бр. 18 от 2020 г., в сила от 28.02.2020 г.) Клетва Чл. 27. (Изм. - ДВ, бр. 18 от 2020 г., в сила от 28.02.2020 г.) Всеки дипломиран експерт-счетоводител преди вписването му в регистъра по чл. 36, ал. 1, т. 5 полага клетва пред ИДЕС съгласно неговия устав. Професионален печат Чл. 28. (Отм. - ДВ, бр. 79 от 2024 г.) Глава трета. УПРАЖНЯВАНЕ НА ОДИТОРСКА ПРОФЕСИЯ Права на регистрирания одитор Чл. 29. (1) (Изм. - ДВ, бр. 79 от 2024 г.)  Регистрираните одитори имат изключителното право да извършват финансов одит, съответно регистрираните одитори по устойчивостта имат изключителното право да извършват ангажименти за сигурност по устойчивостта, при условията и по реда на този закон. (2) При извършване на финансов одит регистрираният одитор има право: 1. да изисква и да получи пълно съдействие от ръководството на одитираното предприятие по въпроси, имащи отношение към изготвяне на финансовите отчети; 2. да получи неограничен достъп до всякаква информация във връзка с дейността на одитираното предприятие, имаща отношение към изготвяне на финансовите отчети; 3. да присъства при провеждането на инвентаризация на активите и пасивите на одитираното предприятие; 4. по негова преценка да наблюдава процеси, свързани с дейността и управлението на одитираното предприятие. (3) (Нова - ДВ, бр. 79 от 2024 г.)  Разпоредбите на ал. 2 се прилагат съответно и за регистрираните одитори по устойчивостта при извършване на ангажимент за сигурност по устойчивостта. Продължаващо професионално развитие Чл. 30. (1) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Всеки регистриран одитор - физическо лице, участва в признати форми на обучение за поддържане и развитие на професионалната си квалификация с продължителност не по-малка от 40 часа за календарна година. Регистрираните одитори, вписани в регистъра по чл. 20 с правоспособност за извършване на ангажименти за сигурност по устойчивостта, допълнително участват в признати от ИДЕС форми на обучение с продължителност, не по-малка от 20 часа за календарна година. (2) (Изм. - ДВ, бр. 79 от 2024 г.) Условията и редът за провеждане и отчитане на участието в признати форми на обучение за поддържане и развитие на професионалната квалификация на регистрираните одитори се определят с правилата по чл. 71, ал. 3, т. 4 . Задължения на регистрирания одитор Чл. 31. (1) При упражняване на одиторската професия регистрираният одитор е длъжен да: 1. (изм. - ДВ, бр. 79 от 2024 г.) спазва фундаменталните принципи на професионалната етика - почтеност, обективност, професионална компетентност и надлежно внимание, конфиденциалност и професионално поведение, съгласно изискванията на приложимите професионални стандарти и Етичния кодекс; 2. (изм. - ДВ, бр. 79 от 2024 г.) изпълнява поетия одиторски ангажимент в съответствие с приложимите професионални стандарти; 3. защитава по подходящ начин професионалната тайна по отношение на информацията и документите, до които има достъп, както по време на изпълнение на одиторски ангажимент, така и след приключването му; 4. (изм. - ДВ, бр. 79 от 2024 г.) предоставя при поискване от заместващия го регистриран одитор достъп до притежаваната от него относима информация за предприятието, обект на одиторския ангажимент, и изпълнения от него одиторски ангажимент за предходни години съгласно изискванията на приложимите професионални стандарти и Етичния кодекс и да може да удостовери, че е предоставил на заместващия го регистриран одитор достъп до тази информация; 5. (изм. - ДВ, бр. 79 от 2024 г.) информира ръководството на предприятието, обект на одиторския ангажимент, за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 6. (изм. и доп. - ДВ, бр. 79 от 2024 г.) разяснява на ръководството на предприятието, обект на одиторския ангажимент, характера и основанията за модифициране на одиторското мнение, съответно одиторското заключение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение, съответно одиторското заключение; 7. (доп. - ДВ, бр. 79 от 2024 г.) отчита ежегодно дейността си чрез подаване на Единен годишен отчет в електронен вид на електронна платформа, поддържана от ИДЕС, и в съответствие с правилата по чл. 71, ал. 3, т. 4 ; 8. (изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) се застрахова за рисковете на своята дейност за вреди, настъпили вследствие на виновно неизпълнение на неговите задължения, с изключение на времето, през което не предоставя услуги, включващи ангажименти за финансов одит за сигурност по устойчивостта, за преглед на финансова информация и за други ангажименти за изразяване на сигурност, различни от одит или преглед или ангажимент за сигурност по устойчивостта; 9. съдейства на Комисията и на ИДЕС при упражняването на техните правомощия; 10. съхранява одиторската документация за срок 5 години след датата на одиторския доклад; 11. (изм. - ДВ, бр. 79 от 2024 г.) членува в ИДЕС, заплаща встъпителни, годишни или други вноски, определени по вид и размер от управителния съвет на ИДЕС, и спазва неговия устав; 12. (изм. - ДВ, бр. 79 от 2024 г.) предоставя ежегодно на Комисията информация за одитираните от него предприятия, включително и за предприятията по извършени ангажименти за сигурност по устойчивостта, и за получените от тях общи приходи при условия и по ред, определени от Комисията; 13. (нова - ДВ, бр. 79 от 2024 г.) създаде персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила за вписване в регистъра по чл. 20 . (2) В допълнение на задълженията по ал. 1 при извършване на задължителен финансов одит в предприятие от обществен интерес регистрираният одитор е длъжен да: 1. информира ръководството и одитния комитет на предприятието за всички обстоятелства, които са или биха накърнили неговата независимост при изпълнение на поет одиторски ангажимент; 2. предоставя достъп до допълнителните доклади по чл. 60 и до всяка друга информация, предавана на компетентните органи съгласно чл. 61 , в качеството си на предходен регистриран одитор; 3. информира одитния комитет на одитираното предприятие за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 4. разяснява на одитния комитет на одитираното предприятие характера и основанията за модифициране на одиторското мнение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение. (3) Изискванията по ал. 1, т. 11 не са задължителни за регистрираните одитори от други държави - членки на Европейския съюз, и от трети държави. (4) Минималната застрахователна сума по задължителна застраховка \"Професионална отговорност\" за регистрирани одитори, неодитиращи предприятия от обществен интерес, е 20 000 лв. за всяко застрахователно събитие и 60 000 лв. за всички застрахователни събития за една година, а за регистрирани одитори, одитиращи предприятия от обществен интерес, е 250 000 лв. за всяко застрахователно събитие и 1 000 000 лв. за всички застрахователни събития за една година. (5) При прекратяване упражняването на одиторската професия и след отписване от регистъра по чл. 20 съответното лице не е длъжно да сключва допълнителна застраховка съгласно чл. 469, ал. 6 от Кодекса за застраховането . (6) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Договорът по задължителна застраховка \"Професионална отговорност\" се подновява, като се осигурява непрекъснатост на покритието, освен в случаите, когато регистрираният одитор не упражнява дейност, свързана с предоставянето на услуги, включващи ангажименти за финансов одит за сигурност по устойчивостта, за преглед на финансова информация и за изразяване на сигурност, различни от одит или преглед, и е декларирал това обстоятелство по реда на чл. 21, ал. 4 . (7) (Нова - ДВ, бр. 18 от 2020 г., в сила от 28.02.2020 г.) Регистриран одитор, който упражнява одиторската професия само по трудов договор в одиторско дружество и/или чрез участие в такова, не е длъжен да сключва лична застраховка \"Професионална отговорност\". Имуществена отговорност Чл. 32. (1) Регистрираният одитор носи имуществена отговорност за вредите, които е причинил, ако те са пряка и непосредствена последица от негово виновно действие или бездействие. (2) (Доп. - ДВ, бр. 79 от 2024 г.) Когато финансов одит или ангажимент за сигурност по устойчивостта  е извършен съвместно от повече от един регистриран одитор, имуществената отговорност на регистрираните одитори е солидарна. (3) Отговорността по ал. 1 се осъществява съгласно Закона за задълженията и договорите и по правилата на общото исково производство. (4) (Доп. - ДВ, бр. 79 от 2024 г.)  Отговорността на регистрирания одитор към предприятието доверител се ограничава до трикратния размер на договореното възнаграждение за конкретен одиторски ангажимент, но не по-малък от посочените в чл. 31, ал. 4 суми за едно застрахователно събитие. Ограничението на отговорността не се прилага при умишлено неправомерно поведение на регистрирания одитор, включително при обявяване на предприятието доверител в несъстоятелност. Изключване на отговорността Чл. 33. Регистрираните одитори не носят отговорност за допуснати нарушения от ръководството и служителите на одитираните предприятия, както и за разкриването на измами в одитираните предприятия. Отговорност на ръководството на одитираното предприятие Чл. 34. (Изм. и доп. - ДВ, бр. 79 от 2024 г.) Финансовият одит и ангажиментът за сигурност по устойчивостта не освобождават от отговорност ръководството на одитираното предприятие за законосъобразността и целесъобразността на действията му през одитирания период, включително за изготвените от него финансови отчети, съответно отчети за устойчивостта и/или друга финансова или нефинансова информация, както и за контролната система на предприятието. Глава четвърта. ИНСТИТУТ НА ДИПЛОМИРАНИТЕ ЕКСПЕРТ-СЧЕТОВОДИТЕЛИ Статут на ИДЕС Чл. 35. (1) Институтът на дипломираните експерт-счетоводители е юридическо лице на самостоятелна издръжка със седалище София. (2)  (Изм. - ДВ, бр. 79 от 2024 г.) Институтът на дипломираните експерт-счетоводители е професионална организация на дипломираните експерт-счетоводители и регистрираните одитори, която осигурява упражняването на професионалната дейност на своите членове, в интерес на обществото, при спазване на стандартите за професионално и етично поведение. (3) (Нова - ДВ, бр. 79 от 2024 г.)  Устройството и дейността на ИДЕС, правата и задълженията на неговите членовете, както и организацията и работата на неговите органи, се уреждат с устав. Функции на ИДЕС Чл. 36. (1) Институтът на дипломираните експерт-счетоводители организира, ръководи и контролира професионалната дейност на своите членове, като: 1.  (изм. - ДВ, бр. 79 от 2024 г.)  организира и провежда изпитите за придобиване на квалификация на дипломиран експерт-счетоводител и придобиване на квалификация на регистриран одитор по устойчивостта; 2. (доп. - ДВ, бр. 79 от 2024 г.)   организира и провежда изпитите за придобиване на правоспособност на регистриран одитор по финансов одит от други държави - членки на Европейския съюз, и от трети държави; 3. (доп. - ДВ, бр. 79 от 2024 г.)   организира и провежда обучения на кандидатите за дипломирани експерт-счетоводители и за регистрирани одитори по устойчивостта, за повишаване на професионалната квалификация на своите членове и по продължаващото професионално развитие на регистрираните одитори; 4. (отм. - ДВ, бр. 18 от 2020 г., в сила от 28.02.2020 г.) 5. организира и поддържа регистъра на дипломираните експерт-счетоводители; 6. разработва и предлага за утвърждаване от Комисията правилата за изпълнение на дейностите по т. 1 - 5; 7. разработва, внедрява и поддържа функционираща вътрешна система за контрол на професионалната дейност на своите членове и за спазване изискванията на Етичния кодекс; 8. извършва проверки на професионалната дейност на своите членове по подадени от заинтересовани лица сигнали или по инициатива на органите на ИДЕС; в екипите за извършване на проверките може да участват и инспектори от Комисията; 9. дава методически указания и разработва професионални одиторски правила и техники, практически наръчници и технически средства за подпомагане на дейността на своите членове; 10. (изм. - ДВ, бр. 79 от 2024 г.)   издава професионална литература, учебни помагала, научни трудове и други материали, свързани с упражняването, развитието и популяризирането на квалификацията на дипломиран експерт-счетоводител и професията на регистриран одитор и квалификацията на регистриран одитор по устойчивостта; 11. (изм. - ДВ, бр. 79 от 2024 г.)    организира, подпомага и извършва изследователска дейност в областта на финансовия одит, и ангажиментите за сигурност по устойчивостта, на счетоводството и финансовото отчитане, отчитането на устойчивостта на финансовия анализ и управление, както и за други свързани с одиторската професия области; 12. налага дисциплинарни мерки на своите членове; 13. (нова - ДВ, бр. 79 от 2024 г.)   извършва други дейности съгласно устава. (2) Органите и служителите от администрацията на ИДЕС, които са свързани с изпълнение на дейностите по ал. 1, т. 8 и функциите по чл. 85, ал. 3 , са длъжни да спазват изискванията за опазване на професионалната тайна съгласно чл. 82 . Правомощия на председателя на ИДЕС Чл. 37. Институтът на дипломираните експерт-счетоводители се представлява от неговия председател. Органи на ИДЕС Чл. 38. (1) Органи на ИДЕС са: 1. общото събрание; 2. управителният съвет; 3. контролният съвет; 4. съветът по професионална етика; 5. съветът за контрол по качеството на одиторските услуги; 6. дисциплинарният съвет. (2) Общото събрание се състои от всички членове на ИДЕС и приема устав, избира председател на ИДЕС и членове на другите негови органи. (3) Управителният съвет организира и ръководи цялостната дейност на ИДЕС за постигане на неговите цели и се отчита пред общото събрание. Председателят на ИДЕС е член на управителния съвет и ръководи неговите заседания. (4) Контролният съвет контролира изпълнението на решенията на общото събрание и на управителния съвет, изпълнението на бюджета на ИДЕС, спазването на неговия устав и вътрешни правила. (5) (Изм. - ДВ, бр. 79 от 2024 г.)   Съветът по професионална етика текущо наблюдава, методологически подпомага, дава насоки и тълкувания, и контролира изпълнението на изискванията на Етичния кодекс от членовете на ИДЕС. (6) (Изм. - ДВ, бр. 79 от 2024 г.)    Съветът за контрол по качеството на одиторските услуги текущо наблюдава, методологически подпомага, дава насоки и тълкувания, и контролира качеството на професионалната дейност на членовете на ИДЕС чрез проверки. (7) Дисциплинарният съвет разглежда констатациите на контролния съвет, на съвета за контрол по качеството на одиторските услуги и на съвета по професионална етика и се произнася с решение по тях. (8) Контролният съвет разработва правила за своята работа, които се утвърждават от общото събрание. (9) Съветът по професионална етика, съветът за контрол по качеството на одиторските услуги и дисциплинарният съвет разработват правила за своята работа, които се утвърждават от управителния съвет. Тези съвети координират своята дейност с управителния съвет, като са независими в своята професионална преценка по отношение на разглежданите от тях случаи/преписки. (10) (Изм. - ДВ, бр. 105 от 2020 г., в сила от 01.01.2021 г., изм. - ДВ, бр. 79 от 2024 г.) Председателят на ИДЕС и членовете на управителния съвет, на контролния съвет, на съвета по професионална етика, на съвета за контрол по качеството на одиторските услуги и на дисциплинарния съвет на ИДЕС са членове на института и се избират по ред, определен с устава, като трябва да отговарят на следните изисквания: 1. да притежават добро име и професионална репутация в обществото; 2. да имат най-малко 5 години професионален опит в областта на финансовия одит, от които най-малко три години като регистриран одитор. (11)  (Отм. - ДВ, бр. 79 от 2024 г.) Финансиране на дейността на ИДЕС Чл. 39. Финансирането на дейността на ИДЕС се осигурява от: 1. встъпителни и годишни вноски от членовете; 2. приходи от такси за провеждане на курсове и изпити; 3. приходи от абонамент и от издателска дейност; 4. приходи от извършване на консултантски услуги; 5. приходи от санкции, налагани от ИДЕС; 6. приходи от дарения; 7. други приходи. Дисциплинарна отговорност Чл. 40. (Изм. - ДВ, бр. 79 от 2024 г.) (1) За нарушение на устава на ИДЕС регистрираните одитори и дипломираните експерт-счетоводители носят дисциплинарна отговорност. (2) За установени от съвета по професионална етика, съвета за контрол по качеството на одиторските услуги и на контролния съвет нарушения съответните преписки се предават на дисциплинарния съвет, за което се информира управителният съвет на ИДЕС. (3) Дисциплинарни нарушения са: 1. неподаване на единен годишен отчет за професионалната дейност като член на ИДЕС и за изпълнение на задълженията за продължаващо професионално развитие или подаването на такъв с непълна и/или неточна информация; 2. неизпълнение на задълженията за продължаващо професионално развитие; 3. неплащане в срок на встъпителни, годишни или други вноски, утвърдени по вид и размер от управителния съвет; 4. неоказване на съдействие или възпрепятстване на органите на ИДЕС при проверки на професионалната дейност; 5. извършване на действия против интересите на ИДЕС или на неговите членове; 6. уронване на престижа или достойнството на професията или на ИДЕС; 7. неизпълнение на други изисквания на устава, на правила, регламентиращи дейността на ИДЕС, и на решенията на управителния съвет или на общото събрание на ИДЕС; 8. неспазване на принципите и изискванията на приложимите професионални стандарти; 9. неспазване на принципите и изискванията на Международния етичен кодекс на професионалните счетоводители (включително Международни стандарти за независимост); 10. неспазване на законовите изисквания за независимост и липса на конфликт на интереси. (4) За извършени дисциплинарни нарушения се налагат следните дисциплинарни мерки: 1. задължително предписание за отстраняване на констатирано нарушение; 2. публикуване на интернет страницата на ИДЕС на констатираните нарушения за срок една година; 3. лишаване от право да бъде избиран в органите на ИДЕС за срок от 4 години; 4. глоба от 1 000 до 15 000 лв.; 5. предупреждение за изключване от ИДЕС; 6. временно изключване от ИДЕС за срок от една до три години; 7. временно изключване от ИДЕС за срок 5 години. (5) Когато в резултат от извършена по реда на чл. 36, ал. 1, т. 8 проверка се установят нарушения, извършени от регистриран одитор при упражняване на професионалната му дейност, които са нарушения на разпоредбите на закона и/или на Регламент (ЕС) № 537/2014 , управителният съвет изпраща на Комисията доклада от проверката. Комисията извършва разследване и уведомява ИДЕС за резултатите от него, наложените административни наказания и приложените надзорни мерки. (6) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция, разследване или проверка, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , се налага мярката по ал. 4, т. 7. (7) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 4, т. 7. Дисциплинарно производство Чл. 41. (1) Дисциплинарно производство се образува с решение на дисциплинарния съвет на ИДЕС. (2) (Изм. - ДВ, бр. 79 от 2024 г.) Когато дисциплинарният съвет разглежда по същество дисциплинарна преписка, той изпраща покана за участие в заседанието на регистрирания одитор или дипломиран експерт-счетоводител, чиято преписка се разглежда. (3) Дисциплинарният съвет допуска всички доказателства, които са от значение за изясняване на случая. (4) Дисциплинарният съвет се произнася в 14-дневен срок от последното заседание, на което е разглеждана съответната преписка по ал. 2. (5)  (Изм. - ДВ, бр. 79 от 2024 г.) Дисциплинарният съвет налага дисциплинарните мерки по чл. 40, ал. 4, т. 1 - 5 и предлага на управителния съвет да наложи мерките по чл. 40, ал. 4, т. 6 и 7 . (6) (Изм. - ДВ, бр. 79 от 2024 г.)  Управителният съвет взема с мнозинство две трети от членовете си решение за налагане на мерките по чл. 40, ал. 4, т. 6 и 7 в 14-дневен срок от получаване на предложението. (7) (Доп. - ДВ, бр. 79 от 2024 г.)   В дисциплинарното производство се прилагат съответно разпоредбите на глава пета, раздел I от Административнопроцесуалния кодекс . (8) (Изм. - ДВ, бр. 79 от 2024 г.)    Не се образува дисциплинарно производство, а образуваното се прекратява, когато са изтекли три години от извършване на нарушението. (9) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Институтът на дипломираните експерт-счетоводители уведомява писмено Комисията за приложените дисциплинарни мерки по чл. 40, ал. 4, т. 6 и 7 в 14-дневен срок от приемането на съответните решения, както и от влизането им в сила. Обжалване на наложена дисциплинарна мярка Чл. 42. (Изм. - ДВ, бр. 79 от 2024 г.) (1) Решението на дисциплинарния съвет за налагане на дисциплинарна мярка по чл. 40, ал. 4, т. 1 - 5 може да се обжалва в 14-дневен срок от съобщаването му на заинтересованото лице пред управителния съвет на ИДЕС. Управителният съвет се произнася с мотивирано решение по жалбата в едномесечен срок от получаването и. Ако управителният съвет отхвърли жалбата, мотивите за това решение се смятат за част от мотивите на дисциплинарния съвет по обжалваното решение за налагане на дисциплинарна мярка. В производството по обжалване се прилагат съответно разпоредбите на глава шеста от Административнопроцесуалния кодекс . (2) Решението на управителния съвет за налагане на дисциплинарна мярка по чл. 40, ал. 4, т. 6 и 7 подлежи на обжалване пред Административен съд София-град, по реда на Административнопроцесуалния кодекс . (3) Решението на управителния съвет по жалба срещу решение за налагане на мярка по чл. 40, ал. 4, т. 1 е окончателно. (4) Ако жалбата по ал. 1 бъде отхвърлена от управителния съвет, решението на дисциплинарния съвет за налагане на мярка по чл. 40, ал. 4, т. 2 - 5 подлежи на обжалване за законосъобразност пред Административен съд София-град, по реда на Административнопроцесуалния кодекс . Принудително изпълнение на дисциплинарна мярка глоба Чл. 43. Принудителното изпълнение на влязло в сила решение, с което е наложена дисциплинарна мярка глоба, се допуска по искане на управителния съвет на ИДЕС по реда на чл. 418 от Гражданскопроцесуалния кодекс . Част втора. ФИНАНСОВ ОДИТ И АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Част втора. ФИНАНСОВ ОДИТ Глава пета. ФИНАНСОВ ОДИТ НА ФИНАНСОВИ ОТЧЕТИ И АНГАЖИМЕНТ ЗА СИГУРНОСТ ПО УСТОЙЧИВОСТТА - ОБЩИ ИЗИСКВАНИЯ (ЗАГЛ. ДОП. - ДВ, БР. 79 ОТ 2024 Г.) Глава пета. ФИНАНСОВ ОДИТ НА ФИНАНСОВИ ОТЧЕТИ - ОБЩИ ИЗИСКВАНИЯ Цел на финансовия одит (Загл. доп. - ДВ, бр. 79 от 2024 г.) Чл. 44. (1) (Изм. - ДВ, бр. 79 от 2024 г.) Целта на финансовия одит е получаване на разумна степен на сигурност, че финансовият отчет не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор одиторско мнение дали този финансов отчет е изготвен във всички съществени аспекти на съответствие с приложимата за предприятието отчетна рамка. (2)  (Изм. - ДВ, бр. 79 от 2024 г.) За общите рамки за финансово отчитане, приети като приложима отчетна рамка, одиторското мнение е дали финансовият отчет е представен достоверно, във всички съществени аспекти, или дали дава вярна и честна представа за финансовото състояние, резултатите от дейността и паричните потоци на одитираното предприятие към датата на финансовия отчет, в съответствие с приложимата отчетна рамка. (3) Изразяването на одиторско мнение се извършва чрез писмен одиторски доклад. Цел на ангажимента за сигурност по устойчивостта Чл. 44а. (Нов - ДВ, бр. 79 от 2024 г.) (1) Целта на ангажимента за сигурност по устойчивостта е получаване на разумна или ограничена степен на сигурност, че отчетът за устойчивостта, съставна част от доклада за дейността, не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор по устойчивостта одиторско мнение, съответно одиторско заключение, дали той е изготвен във всички съществени аспекти на съответствие с приложимата за предприятието рамка за отчитане на устойчивостта. (2) Изразяването на одиторско мнение, съответно одиторско заключение, по устойчивостта се извършва в писмен доклад, различен от одиторския доклад за извършения финансов одит. Обхват на финансовия одит и на ангажимента за сигурност по устойчивостта (Загл. доп. - ДВ, бр. 79 от 2024 г.) Чл. 45. (1) (Доп. - ДВ, бр. 79 от 2024 г.) Финансовият одит обхваща изпълнението на процедури за постигане на разумна степен на сигурност: 1. (изм. - ДВ, бр. 79 от 2024 г.) за спазване принципите на счетоводството съгласно приложимата отчетна рамка; 2. (изм. - ДВ, бр. 79 от 2024 г.) доколко счетоводната политика на одитираното предприятие е целесъобразна за неговата дейност и е съвместима с приложимата отчетна рамка и счетоводните политики, използвани в съответния отрасъл; 3. (изм. - ДВ, бр. 79 от 2024 г.) за последователността на прилагането на оповестената счетоводна политика съгласно приложимата отчетна рамка; 4. за ефективността на системата на вътрешния контрол, ограничена до постигане целите на одита; 5. за процеса на счетоводното приключване и изготвянето на финансовия отчет; 6. (изм. - ДВ, бр. 79 от 2024 г.) за достоверността и необходимата за потребителите обхватност на представената и оповестена във финансовия отчет информация съгласно приложимата отчетна рамка. (2) (Нова - ДВ, бр. 79 от 2024 г.) Ангажиментът за сигурност по устойчивостта обхваща изпълнението на процедури за постигане на съответната степен на сигурност съгласно чл. 44а, ал. 1 относно: 1. съответствието на отчета за устойчивостта с принципите, правилата и изискванията на приложимата рамка за отчитане на устойчивостта; 2. това доколко политиката по отчитане на устойчивостта на одитираното предприятие е целесъобразна за неговата дейност и е съвместима с приложимата отчетна рамка и отчетни политики, използвани в съответния отрасъл, както и е последователно прилагана; 3. съответствието на установения от предприятието процес по идентифициране, контрол и изготвяне на информация за целите на отчета за устойчивостта спрямо изискванията на приложимата отчетна рамка; 4. съответствието на представената и оповестена в отчета за устойчивостта информация спрямо изискванията за пълнота и уместност на приложимата отчетна рамка; 5. съответствието на отчета за устойчивостта с изискването за маркиране спрямо разпоредбите на Закона за счетоводството ; 6. изискванията за отчитане съгласно чл. 8 от Регламент (ЕС) 2020/852 на Европейския парламент и на Съвета от 18 юни 2020 г. за създаване на рамка за улесняване на устойчивите инвестиции и за изменение на Регламент (ЕС) 2019/208 (ОВ, L 198/13 от 22 юни 2020 г.), наричан по-нататък \" Регламент (ЕС) 2020/852 \". (3) (Предишна ал. 2, изм. - ДВ, бр. 79 от 2024 г.) Когато се изисква по закон, регистрираният одитор изразява становище относно съответствието между информацията във финансовия отчет и тази в доклада за дейността на ръководството на одитираното предприятие, с изключение на частта с отчета за устойчивостта, както и всяка друга информация, която органите на управление на предприятието предоставят заедно с одитирания финансов отчет. (4) (Предишна ал. 3 - ДВ, бр. 79 от 2024 г.) Без да се засягат изискванията за докладване по този закон и Регламент (ЕС) № 537/2014 , обхватът на финансовия одит не включва изразяване на сигурност относно бъдещата жизнеспособност на одитираното предприятие, нито за ефективността или ефикасността, с които ръководството на одитираното предприятие е управлявало или ще управлява дейността на предприятието. Етични изисквания Чл. 46. (Изм. - ДВ, бр. 79 от 2024 г.) Преди поемане на одиторски ангажимент и по време на неговото извършване регистрираният одитор оценява и документира писмено съответствието с изискванията на приложимите професионални стандарти и на Етичния кодекс по отношение на своята независимост и на фундаменталните етични принципи. Професионален скептицизъм и професионална преценка Чл. 47. (1) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) При изпълнение на одиторски ангажимент регистрираният одитор действа с професионален скептицизъм и прилага професионална преценка при спазване изискванията на този закон и в съответствие с приложимите професионални стандарти. Регистрираният одитор поддържа професионален скептицизъм, като взема предвид възможността за наличие на съществено неправилно отчитане и/или докладване, дължащи се на факти или поведение, индикиращи нередности, включително измама или грешка, независимо че предишният опит на регистрирания одитор е показал, че ръководството на одитираното предприятие и лицата, натоварени с общо управление, действат честно и почтено. (2) (Доп. - ДВ, бр. 79 от 2024 г.) Алинея 1 се прилага и когато регистрираният одитор прави преглед на приблизителни оценки на ръководството на одитираното предприятие относно справедливите стойности, обезценката на активите, провизиите и бъдещите парични потоци, които са от значение за определяне на способността на одитираното предприятие да продължи да функционира като действащо или за представянето на дейността му по устойчивото развитие. Поемане на одиторски ангажимент (Загл. изм. - ДВ, бр. 79 от 2024 г.) Чл. 48. (1) (Изм. - ДВ, бр. 79 от 2024 г.) Поемането на одиторски ангажимент за финансов одит, съответно за изразяването на сигурност по устойчивостта, се осъществява с писмо за поемане на одиторски ангажимент, подписано от предприятието доверител и от регистрирания одитор, съгласно изискванията на приложимите професионални стандарти. В писмото за поемане на одиторския ангажимент се посочва регистрираният одитор - физическо лице, отговорен за извършването на финансов одит, съответно за извършването на ангажимента за сигурност по устойчивостта. (2) (Изм. - ДВ, бр. 79 от 2024 г.) Одиторското възнаграждение и условията за заплащане се договарят между лицата по ал. 1. Възнаграждението за извършване на финансов одит, съответно за извършването на ангажимент за сигурност по устойчивостта, не може да бъде условно или определено на база предоставяне на допълнителни услуги на одитираното предприятие. (3) (Изм. - ДВ, бр. 79 от 2024 г.) Изборът на регистриран одитор за извършване на задължителен финансов одит, съответно на задължителен ангажимент за сигурност по устойчивостта, се извършва с решение на общото събрание на съдружниците/акционерите, от неограничено отговорните съдружници или от едноличния собственик на капитала в предприятието доверител. Изборът на регистриран одитор за извършване на доброволен финансов одит, съответно на доброволен ангажимент за сигурност по устойчивостта, може да се извърши и от други органи на предприятието доверител. (4) (Изм. - ДВ, бр. 79 от 2024 г.) Всяка договорна клауза, по силата на която изборът на общото събрание на акционерите или съдружниците, съответно на неограничено отговорните съдружници или на едноличния собственик на капитала, в предприятието доверител се ограничава до определени категории или списъци на регистрирани одитори във връзка с назначаването на регистриран одитор, който да извърши задължителен финансов одит на финансови отчети на това предприятие, съответно задължителен ангажимент за сигурност по устойчивостта, се забранява. Всички подобни клаузи са нищожни. (5) (Нова - ДВ, бр. 79 от 2024 г.) Акционерите или съдружниците в големи предприятия по смисъла на чл. 19, ал. 5 от Закона за счетоводството , които са длъжни да изготвят отчети за устойчивостта съгласно разпоредбите на Закона за счетоводството , с изключение на одитираните предприятия, чиито прехвърляеми ценни книжа са допуснати за търгуване на регулиран пазар в държава членка, които представляват повече от 5 на сто от правата на глас или от капитала на предприятието, могат да поискат от общото събрание да назначи друг регистриран одитор, който е различен от или не принадлежи към одиторското дружество или мрежа на одитора, извършващ задължителния финансов одит или изпълняващ задължителен ангажимент за сигурност по устойчивостта, да изготви и да представи на общото събрание доклад за някои елементи на отчета за устойчивостта. Освобождаване на регистриран одитор от изпълнение на поет одиторски ангажимент (Загл. изм. и доп. - ДВ, бр. 79 от 2024 г.) Чл. 49. (1) Регистриран одитор, който е избран и с когото има подписано писмо по чл. 48 , не може да откаже издаването на одиторски доклад или да бъде освободен от ангажимента предсрочно, освен при наличието на основателни причини. Различие в мненията относно счетоводно третиране или обхват и характер на одиторските процедури не е основателна причина за отказ от издаване на одиторски доклад или за предсрочно освобождаване от ангажимент. (2) Основателна причина по ал. 1 е някое от следните обстоятелства: 1. наличие на факти и обстоятелства, които нарушават независимостта или обективността на регистрирания одитор; 2. обективна невъзможност да бъде изпълнен поетият ангажимент за финансов одит; 3. (изм. - ДВ, бр. 79 от 2024 г.) други обстоятелства, посочени в приложимите професионални стандарти и/или в други нормативни актове, при одиторски ангажименти, които са различни от задължителен финансов одит и свързани с одита услуги и не са предоставени на предприятия от обществен интерес; в тези случаи регистрираният одитор документира всички обстоятелства, обосноваващи предсрочното освобождаване от ангажимент. (3) При предсрочно освобождаване или отказ от изпълнение на поет ангажимент за задължителен финансов одит одитираното предприятие и регистрираният одитор уведомяват писмено в 7-дневен срок Комисията и ИДЕС за освобождаването или за отказа, като посочват основанията за това. При задължителен финансов одит на финансов отчет на предприятие от обществен интерес по същия ред се уведомяват и съответните органи с регулативни и надзорни правомощия по отношение на дейността на одитираното предприятие. (4) (Доп. - ДВ, бр. 79 от 2024 г.) Когато при задължителен финансов одит на финансов отчет на предприятие от обществен интерес бъде установено, че е налице основателна причина по ал. 2, т. 1, съдружниците или акционерите, представляващи 5 на сто или повече от правата на глас или от капитала на одитираното предприятие, както и Комисията може да предявят по съдебен ред иск за предсрочно освобождаване от ангажимента на регистрирания одитор. (5) (Нова - ДВ, бр. 79 от 2024 г.) Отписано от регистъра по чл. 20 или временно лишено от права по чл. 89 физическо лице или одиторско дружество незабавно след отписването, съответно от влизане в сила на решението за лишаване от права, уведомява писмено ръководствата на дружествата, спрямо които е поело одиторски ангажимент, че не може да изпълни ангажимента и изпълнението на същия трябва да бъде възложено на друг регистриран одитор. Документиране Чл. 50. (1) (Изм. - ДВ, бр. 79 от 2024 г.) Документирането на финансовия одит и процедурите по изпълнението му се извършват в съответствие с разпоредбите на действащото законодателство и изискванията на приложимите професионални стандарти. (2) (Изм. - ДВ, бр. 79 от 2024 г.) Ръководството на одитираното предприятие предоставя на регистрирания одитор финансовия отчет за одит, както и подписано представително писмо от органа за управление съгласно изискванията на приложимите професионални стандарти. (3) В случаите на задължителен финансов одит ръководството на одитираното предприятие предоставя на регистрирания одитор освен посоченото в ал. 2 и решението на съответния орган на управление за одобрението на финансовия отчет и доклада за дейността. (4) Органите за управление на одитираното предприятие са длъжни да предоставят и всяка друга информация, необходима на регистрирания одитор за извършването на финансовия одит и за издаването на одиторски доклад. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и при извършването на ангажимент за сигурност по устойчивостта. Удостоверяване на резултатите от извършен финансов одит Чл. 51. (1) Регистрираният одитор представя резултатите от извършения финансов одит в одиторски доклад. (2) (Изм. и доп. - ДВ, бр. 79 от 2024 г.) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При задължителен финансов одит одиторският доклад отговаря на изискванията на ал. 2, като съдържа най-малко следното: 1. адресат/адресати; 2. дата на съставяне; 3. (изм. - ДВ, бр. 79 от 2024 г.) наименование на предприятието, чийто финансов отчет е предмет на финансовия одит; уточняване на вида на финансовия отчет, датата и периода, които обхваща; посочване на отчетна рамка, която е била приложена при изготвянето му; 4. (изм. - ДВ, бр. 79 от 2024 г.) описание на финансовия одит, в което най-малко се посочват приложимите професионални стандарти, в съответствие с които е извършен; 5. (изм. - ДВ, бр. 79 от 2024 г.) одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор за това дали финансовият отчет дава вярна и честна представа съгласно приложимата отчетна рамка и отговаря на законовите изисквания, когато е приложимо, или отказ от мнение, ако регистрираният одитор не може да изрази одиторско мнение; 6. други въпроси, на които регистрираният одитор е обърнал внимание с параграф, без да квалифицира одиторското мнение; 7. (изм. - ДВ, бр. 79 от 2024 г.) становище дали докладът за дейността, с изключение на частта с отчета за устойчивостта, съответства на финансовите отчети за същата финансова година и дали е бил изготвен в съответствие с приложимите законови изисквания; 8. (изм. - ДВ, бр. 79 от 2024 г.) изявление дали са налице случаи на съществено неправилно докладване в доклада за дейността на одитираното предприятие, с изключение на частта с отчета за устойчивостта, и характера на неправилното докладване; 9. констатация за всякаква съществена несигурност, свързана със събития или условия, които могат да породят сериозни съмнения относно способността на предприятието да продължи дейността си като действащо предприятие; 10. (изм. - ДВ, бр. 79 от 2024 г.) място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) При задължителен финансов одит на финансов отчет на предприятие от обществен интерес одиторският доклад отговаря на изискванията на ал. 3, както и когато е приложимо, на изискванията на чл. 10 от Регламент (ЕС) № 537/2014 . (5) Когато финансовият одит е извършен съвместно от повече от един регистриран одитор, регистрираните одитори постигат съгласие по резултатите от финансовия одит и представят общ одиторски доклад и одиторско мнение. В случай на несъгласие всеки регистриран одитор представя своето одиторско мнение в отделен абзац от одиторския доклад и посочва причината за несъгласието. (6) Одиторският доклад при задължителен финансов одит се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - когато финансовият одит е извършен пряко от регистрирания одитор като физическо лице или чрез търговското дружество, чрез което упражнява одиторската професия; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия одиторското дружество, както и с името и личния подпис на регистрирания одитор, отговорен за одита от името на одиторското дружество, когато финансовият одит е извършен от одиторско дружество. (7) Когато задължителният финансов одит е извършен съвместно от повече от един регистриран одитор, одиторският доклад се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - за всеки регистриран одитор, участвал в извършването на съвместния одит в качеството си на физическо лице; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия на одиторското дружество, както и с името и личния подпис на регистрирания одитор, отговорен за одита от името на одиторското дружество - за всяко одиторско дружество, участвало в съвместния одит. (8) (Изм. - ДВ, бр. 79 от 2024 г.) Одиторският доклад при задължителен финансов одит на консолидиран финансов отчет отговаря на изискванията по ал. 1 - 6. Когато се изисква докладване за съответствието между доклада за дейността и финансовия отчет съгласно чл. 45, ал. 3 на ниво група по смисъла на § 1, т. 2 от допълнителните разпоредби на Закона за счетоводството , регистрираният одитор изразява становище за съответствие на консолидирания финансов отчет и консолидирания доклад за дейността. (9) (Изм. - ДВ, бр. 79 от 2024 г.) При задължителен финансов одит личният подпис на регистрирания одитор се поставя върху одиторския доклад и върху всеки от елементите на годишния финансов отчет, без приложението, съгласно приложимата отчетна рамка, за които е изразено одиторското мнение. Когато регистрираният одитор подписва годишния финансов отчет с електронен подпис съгласно Закона за електронния документ и електронните удостоверителни услуги , подписът се счита за поставен върху всеки от елементите на отчета. Удостоверяване на резултатите от извършен ангажимент за сигурност по устойчивостта Чл. 51а. (Нов - ДВ, бр. 79 от 2024 г.) (1) Регистрираният одитор по устойчивостта представя резултатите от извършения ангажимент за сигурност по устойчивостта в одиторски доклад. (2) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При извършването на задължителен ангажимент за сигурност по устойчивостта докладът отговаря на изискванията на ал. 2, като съдържа най-малко следното: 1. наименование на доклада, с ясно обозначаване дали е за ограничена или разумна степен на сигурност; 2. адресат/адресати; 3. дата на съставяне; 4. наименование на предприятието, чийто индивидуален или консолидиран отчет за устойчивостта е предмет на одиторския ангажимент; 5. посочване дали е индивидуален или консолидиран отчет за устойчивостта и датата и периода, които обхваща; 6. посочване на прилаганата при изготвянето му рамка за отчитане на устойчивостта; 7. описание на обхвата и типа на ангажимента за сигурност по устойчивостта; 8. посочване на приложимите професионални стандарти, в съответствие с които е извършен ангажиментът за сигурност по устойчивостта; 9. при ангажимент за изразяване на разумна степен на сигурност - одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор по устойчивостта за това дали отчетът за устойчивостта е в съответствие съгласно приложимата рамка за отчитане на устойчивостта и отговаря на законовите изисквания, когато е приложимо, или отказ от мнение, ако регистрираният одитор по устойчивостта не може да изрази одиторско мнение; 10. при ангажимент за изразяване на ограничена степен на сигурност - одиторско заключение, което може да бъде немодифицирано, квалифицирано или отрицателно, или отказ от заключение, ако регистрираният одитор не може да изрази такова, за съответствие съгласно приложимата отчетна рамка и за: а) извършвания от предприятието процес по идентифициране на отчитаната информация спрямо изискванията на приложимата отчетна рамка; б) съответствие на отчета за устойчивостта с изискването за маркиране на отчетите за устойчивостта спрямо разпоредбите на Закона за счетоводството ; в) изискванията за отчитане съгласно чл. 8 от Регламент (ЕС) 2020/852 ; 11. други въпроси, на които регистрираният одитор по устойчивостта е обърнал внимание с параграф, без да квалифицира одиторското мнение, съответно одиторското заключение; 12. други въпроси за докладване по изисквания на приложимите професионални стандарти или нормативни разпоредби; 13. място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) Когато ангажиментът за сигурност по устойчивостта е извършен съвместно от повече от един регистриран одитор по устойчивостта, регистрираните одитори постигат съгласие за резултатите от ангажимента и представят общ одиторски доклад, съдържащ тяхното одиторско мнение, съответно одиторско заключение. В случай на несъгласие всеки регистриран одитор по устойчивостта представя своето одиторско мнение, съответно одиторско заключение, в отделен абзац от одиторския доклад, като посочва причината за несъгласието. (5) При ангажименти за сигурност по устойчивостта на предприятие от обществен интерес одиторският доклад отговаря на изискванията на ал. 3, както и когато е приложимо - на изискванията на чл. 10 от Регламент (ЕС) № 537/2014 . (6) Одиторският доклад по задължителен ангажимент за сигурност по устойчивостта се удостоверява със: 1. името на регистрирания одитор по устойчивостта и личния му подпис - когато ангажиментът е извършен пряко от регистрирания одитор по устойчивостта като физическо лице или чрез търговското дружество, чрез което упражнява одиторската професия; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество. (7) Когато задължителният ангажимент за сигурност по устойчивостта е извършен съвместно от повече от един регистриран одитор по устойчивостта, одиторският доклад се удостоверява със: 1. името на регистрирания одитор по устойчивостта и личния му подпис - за всеки регистриран одитор по устойчивостта, участвал в извършването на ангажимента в качеството си на физическо лице; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество - за всяко дружество, участвало в съвместния ангажимент. (8) Одиторският доклад при задължителен ангажимент за сигурност по устойчивостта на консолидиран отчет за устойчивостта отговаря на изискванията по ал. 1 - 7. (9) При извършването на ангажимент за сигурност по устойчивостта личният подпис на регистрирания одитор по устойчивостта се поставя върху одиторския доклад, върху основните елементи на отчета за устойчивостта, като съставна част от доклада за дейността, съгласно приложимата отчетна рамка. (10) Задължителен ангажимент за сигурност по устойчивостта се изпълнява от един регистриран одитор по устойчивостта, освен когато се изисква по закон или ако предприятието доброволно реши ангажиментът да бъде извършен съвместно от двама регистрирани одитори по устойчивостта. Финансов одит на друга финансова информация Чл. 52. Разпоредбите на тази глава се прилагат и за ангажименти за извършване на финансов одит на друга финансова информация. Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ И НА ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ИЗМ. - ДВ, БР. 79 ОТ 2024 Г.) Подготовка на финансовия одит и на ангажимента за сигурност по устойчивостта, оценка на заплахите за независимостта (Загл. изм. - ДВ, бр. 79 от 2024 г.) Чл. 53. (1) (Предишен текст на чл. 53 - ДВ, бр. 79 от 2024 г.) В допълнение на задълженията по глава пета , при поемане и продължаване на ангажимент за задължителен финансов одит регистрираният одитор оценява и документира писмено дали: 1. са изпълнени изискванията за независимост и обективност по чл. 54 ; 2. има заплахи за неговата независимост и какви предпазни мерки са приложени за намаляване на тези заплахи; 3. разполага с компетентни служители, време и ресурси, необходими за извършване на финансовия одит; 4. (нова - ДВ, бр. 18 от 2020 г., в сила от 28.02.2020 г.) отговорният одитор е вписан в регистъра по чл. 20 в случаите, когато ангажиментът се изпълнява от одиторско дружество. (2) (Нова - ДВ, бр. 79 от 2024 г.) Разпоредбите на ал. 1 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Независимост и конфликт на интереси Чл. 54. (1) Регистрираният одитор, както и всяко физическо лице, което е в състояние пряко или косвено да окаже влияние върху резултата от задължителния финансов одит, трябва да бъде независим от одитираното предприятие и да не участва в процеса на вземане на решения в него. Изискването за независимост се спазва най-малко както през периода, обхванат от финансовите отчети - предмет на одита, така и през периода, в който се извършва финансовият одит. (2) Регистрираният одитор предприема необходимите предпазни мерки, за да може при извършването на финансовия одит независимостта му да не бъде повлияна от съществуващ или от потенциален конфликт на интереси или от икономически или друг вид преки или косвени взаимоотношения. Тези изисквания се прилагат и за: 1. неговата одиторска мрежа, когато е приложимо, и 2. всички лица, работещи за него или под негов контрол, или които са пряко или косвено свързани с него чрез взаимоотношения на контрол. (3) Регистрираният одитор не извършва задължителен финансов одит, ако една обективна, разумна и информирана трета страна би могла да направи заключение, като вземе предвид приложените от него предпазни мерки, че независимостта му е компрометирана от наличието на риск от проверка на собствената му дейност, наличие на собствен интерес, застъпничество, близки отношения или заплаха, вследствие на финансови, лични, икономически, трудови или други взаимоотношения между: 1. него, неговата одиторска мрежа и всяко физическо лице, което е в състояние да окаже влияние върху резултата от одита, и 2. одитираното предприятие. (4) Регистрираният одитор отразява в работните документи по одита всички съществени заплахи за своята независимост, както и приложените мерки за смекчаване ефекта на тези заплахи. (5) Регистрираният одитор не участва в извършването на задължителен финансов одит, нито влияе по някакъв начин на резултатите от него, ако: 1. притежава финансови инструменти на одитираното предприятие, различни от дялове, притежавани непряко чрез диверсифицирани колективни инвестиционни схеми; 2. притежава финансови инструменти на предприятие, свързано с одитираното предприятие, притежаването на които може да породи или да се възприеме като пораждащо конфликт на интереси, и които са различни от дялове, притежавани непряко чрез диверсифицирани колективни инвестиционни схеми; 3. е бил в трудови или икономически, или друг вид отношения с това одитирано предприятие през периодите по ал. 1, като тези отношения могат да породят или да се възприемат като пораждащи конфликт на интереси; 4. е налице обстоятелство по т. 1 - 3 за съпруг или роднина по права или по съребрена линия до втора степен включително, или за лица, свързани с регистрирания одитор. (6) Лицата по ал. 2 не искат и не приемат подаръци или услуги под формата на пари или под друга форма от одитираното предприятие или от всяко друго предприятие, свързано с одитираното предприятие, освен ако обективна, разумна и информирана трета страна не би преценила, че тяхната стойност е незначителна или неносеща последствия. (7) Когато в периодите по ал. 1 одитираното предприятие бъде придобито от друго, слее се с друго или придобие друго предприятие, регистрираният одитор установява и подлага на оценка всички предишни или настоящи интереси или отношения с това предприятие, включително услуги, различни от одиторските, предоставени на това предприятие, които биха могли да компрометират неговата независимост и възможността да продължи извършването на задължителен одит след датата на преобразуване. При първа възможност и най-късно в срок до три месеца от датата на преобразуването регистрираният одитор предприема необходимите действия за преустановяване на всички настоящи интереси и отношения, които биха могли да компрометират неговата независимост, и при възможност предприема мерки за свеждане до минимум на всяка заплаха за неговата независимост, произтичаща от предишни или настоящи интереси и отношения. (8) (Нова - ДВ, бр. 79 от 2024 г.) Разпоредбите на ал. 1 - 7 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта. Вътрешна организация на работата на регистрирания одитор Чл. 55. (1) Регистрираният одитор, който извършва задължителен финансов одит, е длъжен да отговаря на следните изисквания: 1. (изм. - ДВ, бр. 18 от 2020 г., в сила от 28.02.2020 г.) прилага политики и процедури, които гарантират, че собствениците на капитала, членовете на управителните, надзорните и контролните му органи или свързани с тях лица не се намесват в изпълнението, нямат достъп до одиторската информация и не могат да предприемат действия, които застрашават независимостта и обективността на регистрирания одитор, който извършва финансов одит от името на одиторското дружество - когато е одиторско дружество; 2. (изм. - ДВ, бр. 79 от 2024 г.) разполага с надеждни процедури, с механизми за управление на качеството, с ефективни процедури за оценка на риска и с ефективни контролни и защитни механизми по отношение на системите за обработка на информацията; 3. прилага механизми за контрол на качеството, които да осигурят спазване на решенията и процедурите на всички равнища в одиторското дружество или в изградената от регистрирания одитор организация на работа; 4. прилага политики и процедури, които гарантират, че всички лица, които работят за него и участват в одита, притежават необходимите знания и опит за изпълнение на възложените им задължения; 5. прилага политики и процедури, които гарантират, че при възлагането на подизпълнители на функции по извършване на финансов одит се извършва по начин, който не влошава вътрешния контрол на качеството, както и да не пречи на Комисията да упражнява ефективен надзор за спазването на този закон и на Регламент (ЕС) № 537/2014 ; 6. прилага ефективни организационни и управленски механизми за предотвратяване, отстраняване, откриване или управление и оповестяване на всички възможни заплахи за своята независимост по чл. 54 ; 7. прилага политики и процедури за извършване на задължителен финансов одит, наставничество, надзор над и преразглеждане на дейностите на служителите и за създаване и попълване на одиторското досие в съответствие с изискванията на чл. 56 ; 8. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) изгражда и поддържа подходяща система за управление на качеството, която да гарантира качеството на задължителния финансов одит и да обхваща поне политиките и процедурите по т. 1 - 7; при одиторско дружество отговорността за системата за управление на качеството се носи от лице, което е регистриран одитор; 9. прилага и използва подходящи системи, ресурси и процедури, за да гарантира непрекъснатото и редовно осъществяване на дейността си; 10. (изм. - ДВ, бр. 18 от 2020 г., в сила от 28.02.2020 г.) създава и прилага подходящи и ефективни организационни и управленски механизми за регистриране на нарушения, които имат или могат да имат сериозни последици за качеството на дейността му, както и за тяхното отстраняване; 11. прилага подходящи политики относно възнагражденията, включително политика за участие в печалбите, които предоставят достатъчно стимули за постигане на резултати, с цел да се осигури качествен задължителен финансов одит; размерът на приходите, които регистрираният одитор получава от предлагането на услуги на одитираното предприятие, различни от одиторските, не е част от оценката на работата и възнаграждението на което и да е лице, участващо в извършването на задължителен финансов одит или способно да окаже влияние върху това извършване; 12. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) наблюдава и оценява адекватността и ефективността на своите системи и механизми за управление на качеството, както и съответствието им с изискванията на този закон и когато е приложимо, на Регламент (ЕС) № 537/2014 , и предприема подходящи действия за отстраняване на пропуските; извършва ежегоден преглед и оценка на системата за управление на качеството, посочена в т. 8, като документира констатациите от тази оценка, както и всички предложени промени във връзка с това; 13. прилага подходящи вътрешни процедури за докладване по определен ред от неговите служители на потенциални или действителни нарушения на този закон или на Регламент (ЕС) № 537/2014 . (2) (Изм. - ДВ, бр. 79 от 2024 г.) Политиките и процедурите по ал. 1 се документират писмено и се предоставят на всички лица, които работят за регистрирания одитор. (3) Възлагането на подизпълнител на функции по извършване на финансов одит по ал. 1, т. 5 не води до освобождаване от или ограничаване на отговорността на регистрирания одитор. (4) Регистрираният одитор във всеки момент трябва да е в състояние да докаже пред Комисията, че политиките и процедурите по ал. 1 са подходящи и съобразени с мащаба и сложността на неговата дейност. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта. Организация на извършването на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 56. (1) (Изм. - ДВ, бр. 79 от 2024 г.) При извършването на задължителен финансов одит регистрираният одитор осигурява достатъчно време и ресурси, за да може да изпълни задълженията си адекватно и одитът да бъде извършен качествено. (2) (Доп. - ДВ, бр. 79 от 2024 г.) Когато задължителният финансов одит се извършва от одиторско дружество, то назначава отговорен за одита регистриран одитор - физическо лице. Одиторското дружество предоставя на отговорния регистриран одитор достатъчно ресурси, включително персонал с необходимите познания и умения, за да може да изпълни задълженията си адекватно и одитът да бъде извършен качествено. Отговорният одитор участва активно в извършването на задължителния финансов одит, като отделя достатъчно време и ресурси за качествено изпълнение на своите задължения. (3) (Изм. - ДВ, бр. 79 от 2024 г.) Регистрираният одитор съхранява информация за всички нарушения на разпоредбите на този закон и когато е приложимо, на Регламент (ЕС) № 537/2014 . Информацията включва и данни за последиците от нарушенията, за предприетите действия за отстраняването им, както и за направените промени в системата за управление на качеството във връзка с това. Регистрираният одитор изготвя и годишен доклад за всички действия по отстраняване на нарушенията и го разпространява в рамките на своята одиторска практика. (4) Когато регистрираният одитор ползва външни експерти за консултации, той документира отправеното искане и получените съвети. (5) (Доп. - ДВ, бр. 79 от 2024 г.) Регистрираният одитор съхранява всички данни и документи, които обосновават посоченото в одиторския доклад по чл. 51 съответно по чл. 51а , и когато е приложимо - докладите по чл. 10 и 11 от Регламент (ЕС) № 537/2014 . (6) Регистрираният одитор създава одиторско досие за всеки извършен задължителен финансов одит, като задължително се документират данните по чл. 53 и когато е приложимо - по чл. 6 - 8 от Регламент (ЕС) № 537/2014 . Одиторското досие се приключва и архивира не по-късно от 60 дни след датата на подписване на одиторския доклад. (7) Регистрираният одитор създава и поддържа досие за всяко одитирано предприятие, което съдържа най-малко следната информация: 1. наименование, ЕИК, седалище и адрес на управление на одитираното предприятие; 2. имената на отговорния одитор и на лицето, извършило преглед за контрол на качеството преди издаване на одиторския доклад, когато е приложимо; 3. (доп. - ДВ, бр. 79 от 2024 г.) получените възнаграждения за всяка финансова година от одитираното предприятие поотделно за извършен финансов одит, както и за всички предоставени други услуги на това предприятие. (8) Регистрираният одитор съхранява в регистър информация за всяка жалба, подадена в писмена форма, относно извършването на финансов одит. (9) (Нова - ДВ, бр. 79 от 2024 г.) Разпоредбите на ал. 1 - 8 се прилагат съответно и за регистрирания одитор по устойчивостта, когато извършва задължителен ангажимент за сигурност по устойчивостта. Специфични изисквания при задължителен финансов одит на консолидиран финансов отчет и при задължителен ангажимент за сигурност на консолидиран отчет за устойчивостта (Загл. доп. - ДВ, бр. 79 от 2024 г.) Чл. 57. (1) При извършване на задължителен финансов одит на консолидиран финансов отчет на група предприятия одиторът на групата носи цялата отговорност за изразеното в одиторския доклад мнение относно консолидирания финансов отчет, включително в съответствие с изискванията на Регламент (ЕС) № 537/2014 . (2) Одиторът на групата изготвя документация за извършената работа от регистрираните одитори, одитори и/или одиторски дружества от други държави - членки на Европейския съюз, или от трети държави, за целите на одита на групата. (3) Одиторът на групата прави оценка на работата, извършена от другите одитори за целите на одита на групата, и документира естеството, времето на изпълнение и обхвата на работата, извършена от тези одитори, включително, когато е приложимо, извършения от него преглед на одиторската документация на тези одитори. За да разчита на работата им, одиторът на групата иска съгласието на тези одитори за предаване на съответната документация при провеждането на одита на консолидирания финансов отчет. (4) Одиторът на групата прави проверка на работата, извършена от другите одитори за целите на одита на групата, и документира това. Документацията, съхранявана от одитора на групата, трябва да осигурява възможност на Комисията да прави проверки на работата му. Когато одиторът на групата не е в състояние да извърши тази проверка, той извършва допълнителна работа по одита - пряко или чрез възлагане на тези задачи на подизпълнител, и информира за това Комисията. (5) Когато одиторът на групата подлежи на инспекция за гарантиране на качеството или на разследване относно задължителен финансов одит на консолидиран финансов отчет на група предприятия, одиторът на групата при поискване предоставя на Комисията съответната документация, която е съхранявана при него, за извършената работа от другите одитори за целите на одита на групата, както и всички други работни документи. (6) Комисията може да поиска от съответните компетентни органи на държавите - членки на Европейския съюз, допълнителна документация за работата, извършена от другите одитори за целите на одита на групата. (7) Когато предприятие майка или дъщерно предприятие от група предприятия е одитирано от одитор или от одиторско дружество от трета държава, Комисията може да поиска допълнителна документация за работата, извършена от другите одитори за целите на одита на групата, от съответните компетентни органи на тази трета държава чрез действащите договорености, посочени в чл. 104 . (8) Когато предприятие майка или дъщерно предприятие от група е одитирано от одитор или от одиторско дружество от трета държава, с която не са сключени договорености, отговарящи на изискванията на чл. 104 , одиторът на групата отговаря и за гарантиране на надлежното предоставяне на допълнителна документация за работата, извършена от одиторите от тази трета държава, включително за работните документи, свързани с одита на групата. За гарантиране на предоставянето одиторът на групата съхранява копие от тази документация или се договаря с одиторите от третата държава, при поискване, да получи разрешен и неограничен достъп до документацията, или предприема други подходящи действия. Когато работните документи по одита не може да бъдат предоставени от одитора от третата държава, одиторът на групата удостоверява чрез документацията при него, че е предприел необходимите действия за получаване на достъп до тези документи, като в случай на причина, различна от причина, свързана със законодателството на третата държава, в документацията се включва доказателство за съществуването и. (9) Когато регистриран одитор извършва задължителен финансов одит в предприятие, което е част от група, в рамките на която предприятието майка е установено в трета държава, посочените в този закон правила за професионална тайна не възпрепятстват регистрирания одитор да предаде съответните документи за извършената работа на одитора на групата, който се намира в третата страна, ако тези документи са необходими за извършването на одит на консолидиран финансов отчет на предприятието майка. (10) Регистриран одитор, извършващ задължителен финансов одит в предприятие, което е емитирало ценни книжа в трета държава или е част от група, която изготвя консолидирани финансови отчети в трета държава, може да предава държаните от него работни или други документи, свързани с одита на това предприятие, на компетентните органи на съответните трети държави само при условията, определени в чл. 105 . (11) (Изм. - ДВ, бр. 17 от 2019 г.) Предаването на информация на одитор на група, намиращ се в трета държава, се извършва при спазване на изискванията за защита на личните данни. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и при извършването на задължителен ангажимент за сигурност по устойчивостта на консолидиран отчет за устойчивостта. Ограничения при заемане на длъжност след приключване на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 58. (1) Регистриран одитор, който извършва задължителен финансов одит, не може да бъде избиран или назначаван в одитирано предприятие преди изтичането на една година, а при задължителен финансов одит в предприятие от обществен интерес - на две години от датата на приключване на одита, на следните длъжности: 1. ръководна длъжност; 2. член на одитен комитет или на орган, изпълняващ функции на одитен комитет; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол. (2) (Изм. - ДВ, бр. 79 от 2024 г.) Ограничението по ал. 1 се прилага за всички регистрирани одитори - физически лица, за отговорните одитори от одиторско дружество, както и за всички служители, съдружници или други физически лица, участвали при извършването на съответния задължителен финансов одит. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта, който извършва задължителен ангажимент за сигурност по устойчивостта. Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ И ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА НА ОТЧЕТИ ЗА УСТОЙЧИВОСТТА НА ПРЕДПРИЯТИЯТА ОТ ОБЩЕСТВЕН ИНТЕРЕС (ЗАГЛ. ДОП. - ДВ, БР. 79 ОТ 2024 Г.) Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ НА ПРЕДПРИЯТИЯТА ОТ ОБЩЕСТВЕН ИНТЕРЕС Одиторски доклад Чл. 59. (Изм. - ДВ, бр. 79 от 2024 г.) Регистриран одитор, който извършва задължителен финансов одит на годишен финансов отчет, съответно регистриран одитор по устойчивостта, който извършва задължителен ангажимент за сигурност по устойчивостта на годишен отчет за устойчивостта, на предприятие от обществен интерес, представя резултатите от одита, съответно от ангажимента за сигурност по устойчивостта, в одиторски доклад, който се изготвя в съответствие с разпоредбите на чл. 51 и 51а , както и на чл. 10 от Регламент (ЕС) № 537/2014 . Допълнителен доклад до одитния комитет Чл. 60. (1) Регистриран одитор, който извършва задължителен финансов одит на финансов отчет на предприятие от обществен интерес, изготвя и представя на одитния комитет допълнителен доклад към доклада по чл. 59 . (2) При задължителен финансов одит на консолидиран финансов отчет одиторът на групата изготвя и представя на одитния комитет на предприятието майка допълнителен доклад към доклада по чл. 59 . (3) (Изм. - ДВ, бр. 79 от 2024 г.) Допълнителните доклади по ал. 1 и 2 се изготвят в съответствие с изискванията на приложимите професионални стандарти и разпоредбите на чл. 11 от Регламент (ЕС) № 537/2014 . (4) При поискване от компетентен орган, осъществяващ надзор над предприятието от обществен интерес, регистрираният одитор представя незабавно съответния допълнителен доклад по ал. 1 и 2. (5) (Нова - ДВ, бр. 79 от 2024 г.) Когато в предприятието от обществен интерес не е създаден одитен комитет, регистрираният одитор представя допълнителните доклади по ал. 1 и 2 на надзорния съвет или съвета на директорите на съответното предприятие. Доклад до компетентен орган, осъществяващ надзор Чл. 61. (1) (Изм. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет на предприятие от обществен интерес, е длъжен до 15 октомври на съответната година да уведоми писмено компетентния орган, осъществяващ надзор над това предприятие, за всяка информация за това предприятие, която е установил при извършване на задължителния финансов одит и която е предизвикала или може да предизвика една от следните последици: 1. съществено нарушение на нормативните разпоредби, които определят условията за лицензиране или които уреждат по-конкретно осъществяването на дейности на предприятието от обществен интерес; 2. съществена заплаха или съществено съмнение относно продължаването на дейността на предприятието от обществен интерес; 3. отказ от одиторско мнение, отрицателно или квалифицирано одиторско мнение по чл. 51, ал. 3, т. 5 . (2) (Изм. - ДВ, бр. 79 от 2024 г.) Регистрираният одитор е длъжен да съобщава и всяка посочена в ал. 1 информация, която е установил при извършването на задължителен одит на предприятие, което има тесни връзки с предприятието от обществен интерес, чийто задължителен финансов одит той също извършва. Информацията по тази алинея се отнася за предприятието, което има тесни връзки с предприятието от обществен интерес. Доклад за прозрачност Чл. 62. (1) Регистриран одитор, който извършва задължителен финансов одит на финансов отчет на предприятие от обществен интерес, ежегодно публикува на своята интернет страница доклад за прозрачност, който включва най-малко: 1. описание на правно-организационната форма, както и на дяловете и съдружниците, когато регистрираният одитор е одиторско дружество; 2. когато одиторското дружество е член на одиторска мрежа: а) описание на одиторската мрежа, юридически и структурни договорености в нея; б) името/наименованието на всеки регистриран одитор, който упражнява дейност като физическо лице или като одиторско дружество; в) държавите, в които всеки регистриран одитор, който упражнява дейност като физическо лице или като одиторско дружество, е квалифициран като регистриран одитор или в която се намира неговото седалище и основно място на осъществяване на дейността му; г) (изм. - ДВ, бр. 18 от 2020 г., в сила от 28.02.2020 г.) нетните приходи от продажби на регистрираните одитори, членуващи в мрежата, от задължителен финансов одит на годишни финансови отчети - индивидуални и консолидирани; 3. описание на управленската структура на одиторското дружество; 4. (изм. - ДВ, бр. 79 от 2024 г.) описание на системата за управление на качеството и декларация от регистрирания одитор - физическо лице, съответно от лицата, управляващи одиторското дружество, за ефективността на нейното функциониране; 5. (изм. - ДВ, бр. 18 от 2020 г., в сила от 28.02.2020 г.) дата на решението на Комисията, с което са приети резултатите от последната инспекция за гарантиране на качеството съгласно чл. 85 , както и дадената от Комисията оценка на качеството на професионалната дейност на регистрирания одитор; ако през последните три години дейността на регистрирания одитор не е инспектирана от Комисията, това обстоятелство се оповестява в доклада; 6. (изм. и доп. - ДВ, бр. 79 от 2024 г.) списък на предприятията от обществен интерес, когато през предходната година регистрираният одитор е изпълнил ангажименти за задължителен финансов одит на техен финансов отчет и/или задължителен ангажимент за сигурност по устойчивостта на техен отчет за устойчивостта; 7. описание на практиките на регистрирания одитор, свързани с независимостта; в доклада трябва да се потвърди, че през последната година е бил извършен вътрешен преглед за спазване на изискванията относно независимостта; 8. описание на политиката, която регистрираният одитор прилага по отношение на обучението във връзка с продължаващото професионално развитие по чл. 30 ; 9. информация относно базата, въз основа на която се формира възнаграждението на съдружниците - за одиторско дружество; 10. описание на политиката на регистрирания одитор за ротация на отговорните одитори и служителите в съответствие с чл. 65 ; 11. (изм. - ДВ, бр. 18 от 2020 г., в сила от 28.02.2020 г.) информация относно нетните приходи от продажби на регистрирания одитор, разпределена по следните категории: а) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на годишни отчети за устойчивостта - индивидуални и консолидирани, на предприятия от обществен интерес и предприятия, част от група, чието предприятие майка е предприятие от обществен интерес; б) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на отчети за устойчивостта - индивидуални и консолидирани, на други предприятия; в) приходи от разрешени услуги, различни от одита, предоставени на одитираните предприятия; г) приходи от услуги, различни от одита, предоставени на други клиенти; 12. (нова - ДВ, бр. 18 от 2020 г., в сила от 28.02.2020 г.) когато регистрираният одитор принадлежи към одиторска мрежа - информация относно нетните приходи от продажби на всички членове на мрежата, осъществявали дейност на територията на страната през годината, разпределена по следните категории: а) приходи от услуги, предоставени на одитирани от регистрирания одитор предприятия от обществен интерес и предприятия, част от група, чието предприятие майка е предприятие от обществен интерес; б) приходи от услуги, предоставени на други одитирани от регистрирания одитор предприятия. (2) Докладът за прозрачност се подписва от регистрирания одитор - физическо лице, съответно от лицата, управляващи одиторското дружество. (3) Докладът за прозрачност се публикува ежегодно до 30 април и е достъпен на интернет страницата на регистрирания одитор в срок най-малко 5 години от датата на публикуването му. Информация, предоставяна на Комисията Чл. 63. (1) (Доп. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет и/или задължителен ангажимент за сигурност по устойчивостта на отчет за устойчивостта на предприятие от обществен интерес, предоставя ежегодно на Комисията следната информация: 1. (изм. - ДВ, бр. 79 от 2024 г.) списък на одитираните от него предприятия от обществен интерес, както и когато е приложимо - списък на предприятията от обществен интерес, за които е изпълнил ангажименти за сигурност по устойчивостта, с информация за получените от тях приходи; информацията за приходите се разделя на: а) (доп. - ДВ, бр. 79 от 2024 г.) приходи от задължителен одит и от задължителни ангажименти за сигурност по устойчивостта; б) (изм. - ДВ, бр. 79 от 2024 г.) приходи от услуги, различни от одита и от ангажименти за сигурност по устойчивостта, и различни от посочените в чл. 5, параграф 1 от Регламент (ЕС) № 537/2014 , които се изискват от законодателството на Европейския съюз или от националното законодателство; в) приходи от услуги, различни от одита и различни от посочените в чл. 5, параграф 1 от Регламент (ЕС) № 537/2014 , които не се изискват от законодателството на Европейския съюз или от националното законодателство; 2. списък на всички услуги, предоставени на одитираните предприятия от членовете на одиторската мрежа, когато регистрираният одитор е член на одиторска мрежа; 3. (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) допълнителна информация във връзка с функцията на Комисията за наблюдение на развитието на пазара на предоставяне на услуги по задължителен финансов одит и по задължителни ангажименти за сигурност по устойчивостта, в предприятията от обществен интерес. (2) Условията и редът за предоставяне на информацията по ал. 1 се определят с приети от Комисията правила. Забранени услуги Чл. 64. (1) За регистриран одитор, който извършва задължителен финансов одит на финансов отчет на предприятие от обществен интерес, се прилагат разпоредбите на чл. 5, параграфи 1, 4 и 5 от Регламент (ЕС) № 537/2014 . Регистрираният одитор може да предоставя услугите, посочени в чл. 5, параграф 1, ал. 2, буква \"а\", подточка \"vii\" , при условие че: 1. услугите не оказват влияние или оказват несъществено влияние, поотделно или общо, върху одитираните финансови отчети; 2. оценката за влиянието върху одитираните финансови отчети е документирана и обяснена изчерпателно в допълнителния доклад за одитния комитет; 3. регистрираният одитор спазва изискванията за независимост. (2) Алинея 1 се прилага и за лицата по чл. 54, ал. 1 и 2 , както и за съпруг или роднина по права или по съребрена линия до втора степен включително, или за лица, свързани с регистрирания одитор. (3) Регистрираният одитор и лицата по ал. 2 може да предоставят разрешените по ал. 1 услуги извън задължителния финансов одит след одобрението на одитния комитет, за което регистрираният одитор уведомява писмено Комисията в 7-дневен срок от датата на получаване на одобрението. (4) (Нова - ДВ, бр. 18 от 2020 г., в сила от 28.02.2020 г.) За целите на ал. 3 одитният комитет може да одобрява списък с услуги извън задължителния финансов одит при спазване изискванията на чл. 5 от Регламент (ЕС) № 537/2014 . В този случай регистрираният одитор уведомява предварително писмено Комисията и одитния комитет за всяка услуга от този списък, която той и ако е приложимо, всеки от членовете на одиторската мрежа ще предоставят на одитираното предприятие, на предприятието майка или на дъщерните му предприятия. (5) (Нова - ДВ, бр. 79 от 2024 г.) Когато член на одиторска мрежа, към която принадлежи регистриран одитор, който извършва задължителен финансов одит на финансов отчет на предприятие от обществен интерес, предоставя посочените в ал. 1 забранени услуги извън одита на предприятие, което има седалище в трета държава и е контролирано от одитираното предприятие от обществен интерес, регистрираният одитор преценява дали са налице заплахи за независимостта му поради предоставянето на тези услуги от члена на мрежата. Ако независимостта му е повлияна, регистрираният одитор прилага предпазни мерки за смекчаване на заплахите. Регистрираният одитор може да продължи да извършва задължителния финансов одит само ако обоснове в съответствие с ал. 1, че предоставянето на такива услуги не засяга професионалната му преценка и формирането на неговото одиторско мнение. (6) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта, с изключение на забраната за предоставяне на услуги извън задължителен ангажимент за сигурност по устойчивостта по чл. 5, параграф 1, ал. 2, букви \"а\" и \"г\" от Регламент (ЕС) № 537/2014 . Когато ангажимент за задължителен финансов одит и задължителен ангажимент за сигурност по устойчивостта към едно предприятие се изпълняват от един регистриран одитор, се прилагат разпоредбите на ал. 1 и 2. Назначаване и ротация на регистрираните одитори Чл. 65. (1) Назначаването на регистриран одитор за извършването на задължителен финансов одит на финансов отчет на предприятие от обществен интерес се извършва и съгласно изискванията на този закон и на чл. 16 от Регламент (ЕС) № 537/2014 . (2) Минималната продължителност на договор за задължителен финансов одит на финансов отчет на предприятие от обществен интерес не може да бъде по-малка от една година. (3) (Изм. - ДВ, бр. 79 от 2024 г.) Одиторско дружество, което е извършвало задължителен финансов одит на финансов отчет на предприятие от обществен интерес, се оттегля, след като е изпълнявало одиторски ангажименти по задължителен финансов одит за период от 10 сумарно считани години. Това одиторско дружество не може да изпълнява одиторски ангажименти към това предприятие за период от 5 последователни години от датата на оттеглянето си. (4) (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Регистриран одитор - физическо лице, или отговорен одитор, който е извършвал задължителен финансов одит на финансов отчет от името на одиторско дружество в предприятие от обществен интерес, се заменя, след като е изпълнявал одиторски ангажименти по задължителен финансов одит за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на 5 последователни години от датата на оттеглянето си. (5) (Нова - ДВ, бр. 79 от 2024 г.) Регистриран одитор, който е извършвал преглед за контрол на качеството по чл. 68 при задължителен финансов одит на финансов отчет на предприятие от обществен интерес, се заменя, след като е изпълнявал тази дейност за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на три последователни години от датата на оттеглянето си. (6) (Нова - ДВ, бр. 79 от 2024 г.) Регистриран одитор, определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, който е изпълнявал дейност, различна от посочените в ал. 4 и 5, се заменя, след като е изпълнявал тази дейност за период от 7 сумарно считани години. Този регистриран одитор се оттегля от одиторски ангажименти към това предприятие в продължение на 2 последователни години от датата на оттеглянето си. (7) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, той се заменя и не може да изпълнява одиторски ангажименти към това предприятие в продължение на 5 (пет) последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (8) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на лице, извършващо преглед за контрол на качеството по чл. 68 , при задължителен финансов одит на финансов отчет на предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (9) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на лице, извършващо преглед за контрол на качеството по чл. 68 , за 4 или повече сумарно считани години, се заменя и не може да изпълнява одиторски ангажименти към това предприятие в продължение на три последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (10) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор, на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор и на лице, извършващо преглед за контрол на качеството по чл. 68 , за 4 или повече сумарно считани години, от които три или повече години в качеството си на отговорен одитор, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (11) (Нова - ДВ, бр. 79 от 2024 г.) През периода на оттегляне регистрираният одитор не може: 1. да бъде член на екипа по ангажимента за задължителен финансов одит на финансов отчет на това предприятие или да осъществява контрол върху качеството по чл. 68 ; 2. да консултира екипа по ангажимента за одит на това предприятие или предприятието по методологически, технически и/или специфични за отрасъла въпроси, сделки и събития, оказващи влияние върху ангажимента за одит, с изключение на обсъждания с екипа по ангажимента, ограничени до извършената работа или заключенията, до които е достигнато през последната година от периода на участие на този регистриран одитор, когато това продължава да има отношение към одита; 3. да носи отговорност за ръководството или координацията на професионалните услуги, предоставяни от одиторското дружество или от дружества от неговата мрежа на одитираното предприятие, или за надзора върху взаимоотношенията на одиторското дружество или на дружества от неговата мрежа с одитираното предприятие, или 4. да изпълнява по отношение на одитираното предприятие други функции или да осъществява друга дейност, различна от посочените по-горе, включително предоставяне на услуги, които не са ангажименти за сигурност и биха довели до това, регистрираният одитор: а) да е в значително или често взаимодействие с ръководство или лицата, натоварени с общо управление на одитираното предприятие, или б) да упражнява пряко влияние върху резултата от ангажимента за одит. (12) (Предишна ал. 5, изм. и доп. - ДВ, бр. 79 от 2024 г.) Продължителността по ал. 3 и 10 започва от годината, когато е поет първият одиторски ангажимент за задължителен финансов одит през съответния период. При изчисляване на периодите броенето на годините започва отново, след като регистрираният одитор е преустановил без прекъсване участие в извършването на ангажименти за задължителен финансов одит на същото предприятие в продължение на съответния срок за оттегляне. (13) (Нова - ДВ, бр. 79 от 2024 г.) При изчисляване на периодите по ал. 3 - 10, когато регистрираният одитор е осъществявал дейност в качеството си на отговорен одитор и/или на определен от одиторско дружество за ръководещ и основно отговорен за извършването на задължителен финансов одит на финансов отчет на предприятие от обществен интерес, броенето на годините включва времето, през което регистрираният одитор е осъществявал дейност в това си качество при извършването на ангажимент за задължителен финансов одит на финансов отчет на това предприятие в други одиторски дружества или индивидуално. (14) (Предишна ал. 6, изм. - ДВ, бр. 79 от 2024 г.) Разпоредбите на ал. 3 се прилагат и за търговските дружества по чл. 8, ал. 1, т. 1, буква \"б\" . (15) (Нова - ДВ, бр. 18 от 2020 г., в сила от 28.02.2020 г., предишна ал. 7 - ДВ, бр. 79 от 2024 г.) В случаите на законово изискване за съвместен задължителен финансов одит на финансови отчети на предприятия от обществен интерес се допуска удължаване на срока за оттегляне по ал. 3 с не повече от 5 години. Удължаването се допуска, ако има препоръка на одитния комитет, която е предложена на общото събрание на съдружниците/акционерите и е приета от него. (16) (Нова - ДВ, бр. 79 от 2024 г.) Разпоредбите на ал. 1 - 15 се прилагат съответно и за регистрираните одитори по устойчивостта, извършващи задължителен ангажимент за сигурност по устойчивостта. Одиторско възнаграждение Чл. 66. (1) Когато в продължение на три или повече последователни финансови години регистриран одитор предоставя на одитирано от него предприятие от обществен интерес, на неговото предприятие майка или на дъщерните му предприятия услуги извън одита, различни от посочените в чл. 5, параграф 1 от Регламент (ЕС) № 537/2014 , общата сума на възнагражденията за тези услуги не може да надхвърля 70 на сто от средната сума на възнагражденията за последните три последователни финансови години за задължителен финансов одит на одитираното предприятие и когато е приложимо, на неговото предприятие майка, дъщерните му предприятия и консолидираните финансови отчети на тази група от предприятия. Ограничението не се прилага за услуги извън одита, които са различни от посочените в чл. 5, параграф 1 от Регламент (ЕС) № 537/2014 и които се изискват по закон. (2) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Когато общата сума на възнагражденията от предприятие от обществен интерес за всяка от последните две последователни финансови години надхвърля или вероятно ще надхвърли 15 на сто от общата сума на възнагражденията на регистрирания одитор или когато е приложимо, на одитора на групата, извършващ задължителния одит и/или задължителен ангажимент за сигурност по устойчивостта, за всяка от тези финансови години съответният одитор съобщава за това на одитния комитет и обсъжда с него заплахите за своята независимост и предприетите предпазни мерки за намаляване на тези заплахи. В този случай одитният комитет преценява дали одиторският ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (3) (Изм. и доп. - ДВ, бр. 79 от 2024 г.) Когато платените от предприятието от обществен интерес възнаграждения продължават да надхвърлят 15 на сто от общия приход на регистрирания одитор или когато е приложимо, на одитора на групата, извършващ задължителния одит, одитният комитет решава въз основа на обективни критерии дали съответният одитор може да продължи да извършва задължителен финансов одит или задължителен ангажимент за сигурност по устойчивостта през допълнителен период след настъпване на тези обстоятелства, който не може да бъде по-дълъг от три години. В тези случаи съответният одиторски ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (4) (Нова - ДВ, бр. 79 от 2024 г.) Когато финансовият одит или ангажиментът за сигурност по устойчивостта се изпълнява съвместно от двама регистрирани одитори, другият регистриран одитор отговаря на изискванията за преглед за контрол на качеството по ал. 3, ако: 1. обстоятелствата по ал. 3 се отнасят само за един от регистрираните одитори; 2. всеки от регистрираните одитори изпълнява одиторски процедури, достатъчни, за да поеме пълна отговорност за изразеното одиторско мнение. Подготовка за задължителен одит и за задължителен ангажимент за сигурност по устойчивостта и оценка на заплахите за независимостта (Загл. доп. - ДВ, бр. 79 от 2024 г.) Чл. 67. (Изм. - ДВ, бр. 79 от 2024 г.) Преди поемане или продължаване на ангажимент за задължителен финансов одит или за задължителен ангажимент за сигурност по устойчивостта на предприятие от обществен интерес регистрираният одитор, освен посоченото в чл. 54 , извършва допълнителни действия за оценка на заплахите за независимостта съгласно разпоредбите на чл. 6 от Регламент (ЕС) № 537/2014 . Преглед за контрол на качеството на ангажимента Чл. 68. (1) Преди издаване на докладите по чл. 59 и 60 се извършва преглед за контрол на качеството на ангажимента за задължителен финансов одит, за да се прецени дали регистрираният одитор основателно е достигнал до мнението и заключенията, изразени в проектите на тези доклади. (2) Прегледът за контрол на качеството на ангажимента за задължителен финансов одит се извършва съгласно разпоредбите на чл. 8 от Регламент (ЕС) № 537/2014 . (3) (Нова - ДВ, бр. 79 от 2024 г.) Когато се изразява разумна степен на сигурност при задължителен ангажимент за сигурност по устойчивостта в предприятие от обществен интерес, се прилагат съответно и разпоредбите на ал. 1 и 2. Нередности Чл. 69. (1) Когато регистриран одитор, който извършва задължителен финансов одит на финансов отчет на предприятие от обществен интерес, има съмнения или разумни основания да предположи, че може да се допуснат или са допуснати нередности, включително измами по отношение финансовите отчети на одитираното предприятие, той уведомява одитираното предприятие и му препоръчва да разследва случая и да предприеме подходящи мерки, за да отстрани тези нередности и да предотврати повторението им в бъдеще. (2) Ако одитираното предприятие не разследва случая или не предприеме подходящи мерки, регистрираният одитор е длъжен да докладва своевременно на компетентния орган, осъществяващ надзор над това предприятие. (3) Добросъвестното оповестяване пред органите на одитираното предприятие от регистрирания одитор на всяка от посочените в ал. 1 нередности не представлява нарушение на договорно или правно ограничение относно разкриването на информация. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и когато регистриран одитор по устойчивостта извършва задължителен ангажимент за сигурност по устойчивостта. Част трета. ПУБЛИЧЕН НАДЗОР Глава осма. КОМИСИЯ ЗА ПУБЛИЧЕН НАДЗОР НАД РЕГИСТРИРАНИТЕ ОДИТОРИ Статут на Комисията Чл. 70. (1) Комисията е специализиран държавен орган за регулиране и надзор върху дейността на лицата по чл. 12, ал. 2 . (2) Комисията е юридическо лице на бюджетна издръжка със седалище София. Председателят на Комисията е първостепенен разпоредител с бюджет. (3) При осъществяване на дейността си по този закон и по Регламент (ЕС) № 537/2014 Комисията е независима и не може да приема указания от други органи, институции и лица. (4) Комисията се отчита за дейността си пред Народното събрание. Отговорност и функции на Комисията Чл. 71. (1) Комисията носи крайната отговорност за надзора върху: 1. придобиването на право да се упражнява дейност като регистриран одитор, регистрирането на одиторите, включително на одиторите от други държави - членки на Европейския съюз, и от трети държави и временното лишаване от право да се упражнява дейност като регистриран одитор; 2. (изм. - ДВ, бр. 79 от 2024 г.) приемането на стандарти за професионална етика, за управление на качеството в дейността на регистрираните одитори, за извършването на задължителен финансов одит, задължителни ангажименти за сигурност по устойчивостта и свързаните с одита услуги; 3. продължаващото професионално развитие на регистрираните одитори; 4. системата за гарантиране на качеството на професионалната дейност на регистрираните одитори; 5. прилагането на принудителни административни мерки и налагането на административни наказания. (2) Комисията осъществява надзор чрез: 1. (изм. - ДВ, бр. 18 от 2020 г., в сила от 28.02.2020 г.) извършване на инспекции за гарантиране качеството на професионалната дейност на регистрираните одитори; 2. (изм. - ДВ, бр. 18 от 2020 г., в сила от 28.02.2020 г.) извършване на разследвания по жалби и сигнали, както и по своя преценка, за нарушения на Регламент (ЕС) № 537/2014 и на този закон; 3. прилагане на принудителни административни и други мерки по чл. 89, ал. 2 , наричани по нататък \"надзорни мерки\"; 4. даване ход на производства за търсене на административнонаказателна отговорност; 5. (изм. - ДВ, бр. 18 от 2020 г., в сила от 28.02.2020 г.) извършване на проверки за спазване на нормативните изисквания при упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 . (3) Комисията: 1. приема правилник за дейността си, който се обнародва в \"Държавен вестник\"; 2. (изм. - ДВ, бр. 18 от 2020 г., в сила от 28.02.2020 г.) приема правила за извършване на инспекции за гарантиране качеството на професионалната дейност на регистрираните одитори; 3. приема правилата по чл. 31, ал. 1, т. 12 и по чл. 63 ; 4. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) приема правила и методически указания за условията и реда за упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 , както и за отчитане професионалната дейност на регистрираните одитори по реда на чл. 31, ал. 1, т. 7 ; 5. (изм. - ДВ, бр. 18 от 2020 г., в сила от 28.02.2020 г.) приема други правила и насоки по прилагането на публичния надзор; 6. (нова - ДВ, бр. 18 от 2020 г., в сила от 28.02.2020 г.) приема наредби, когато това е предвидено в този закон, и издава инструкции и указания по прилагане на публичния надзор съгласно чл. 12, ал. 2 и 3 ; 7. (нова - ДВ, бр. 18 от 2020 г., в сила от 28.02.2020 г.) приема правила за извършване на разследвания за нарушения на Регламент (ЕС) № 537/2014 и на този закон, като правилата включват най-малко следното: а) процедури за приемането на жалби и сигнали за нарушения и за предприемане на действия по тях; б) защита на личните данни на лицата, които предоставят информация за предполагаеми или действителни нарушения, както и на лицата, за които се предполага, че извършват или е възможно да са извършили нарушение; в) процедури, гарантиращи правото на защита на предполагаемия нарушител, правото му да бъде изслушан преди приемането на решение, което се отнася до него, и правото на ефективни правни средства за защита пред съд срещу всяко решение или мярка, отнасящи се до него. (4) (Доп. - ДВ, бр. 18 от 2020 г., в сила от 28.02.2020 г.) Комисията е компетентен орган по прилагането на Регламент (ЕС) № 537/2014 , както и на този закон по отношение на публичния надзор съгласно чл. 12, ал. 2 и 3 . Състав на Комисията и изисквания към председателя и членовете Чл. 72. (1) (Доп. - ДВ, бр. 79 от 2024 г.) Комисията е колегиален орган и се състои от председател и от 4 членове. При отсъствие на председателя функциите му се изпълняват от член на Комисията, определен от председателя за всеки конкретен случай. При обективна невъзможност на председателя да изпълнява своите функции повече от един месец и не е определен член, който да изпълнява функциите на председател съгласно изречение второ, членовете на комисията избират член, който да изпълнява функциите на председател до завръщане на титуляря. (2) Председател и членове на Комисията могат да бъдат само български граждани, които отговарят на следните изисквания: 1. да имат завършено висше юридическо или икономическо образование с придобита образователно-квалификационна степен \"магистър\"; 2. (доп. - ДВ, бр. 79 от 2024 г.) да притежават познания в областите, свързани с финансовия одит и/или изразяването на сигурност по устойчивостта, и да имат най-малко 5 години професионален опит в тези области; 3. да не са осъждани за умишлени престъпления от общ характер; 4. да отговарят на изискванията за независимост по чл. 21 от Регламент (ЕС) № 537/2014 . Избор на председател и на членове на Комисията Чл. 73. (1) Председателят на Комисията се избира от Народното събрание след проведена публична процедура. (2) В едномесечен срок след избора на председател на Комисията той провежда консултации за предлагане на кандидати за членове на Комисията при спазване на следния принцип: 1. едно лице се предлага от министъра на финансите; 2. едно лице се предлага от управителя на Българската народна банка; 3. едно лице се предлага от председателя на Комисията за финансов надзор; 4. едно лице се предлага от управителния съвет на ИДЕС след избор от общото събрание. (3) Членовете на Комисията се избират от Народното събрание по предложение на председателя и. Мандат и прекратяване на правомощията Чл. 74. (1) Мандатът на председателя и на членовете на Комисията е 4 години. Председателят и членовете на Комисията не могат да бъдат избирани за повече от два последователни мандата. (2) Правомощията на председателя и на член на Комисията се прекратяват от Народното събрание преди изтичане на мандата им: 1. по тяхно искане; 2. при невъзможност да изпълняват задълженията си повече от 6 месеца; 3. ако престанат да отговарят на изискванията на чл. 72, ал. 2, т. 3 и 4 ; 4. при неучастие без основателни причини в три или повече заседания на Комисията за период от една година; 5. при влизане в сила на акт, с който е установен конфликт на интереси по Закона за предотвратяване и установяване на конфликт на интереси ; 6. при смърт. (3) При предсрочно прекратяване на мандата на председателя или на член на Комисията на негово място за остатъка от мандата се избира друго лице по реда на чл. 73 . (4) След изтичане на мандата, за който са избрани, председателят и членовете на Комисията продължават да упражняват правомощията си до избирането на нов председател и членове. (5) Членовете на Комисията, с изключение на председателя и, не са в трудово или служебно правоотношение с Комисията. Възнаграждения на председателя и на членовете на Комисията Чл. 75. (1) Председателят на Комисията получава основно месечно възнаграждение в размер 90 на сто от възнаграждението на председателя на Народното събрание. (2) Членовете на Комисията, с изключение на председателя, получават възнаграждение за участието си във всяко заседание, инспекция за гарантиране на качеството и международна проява на Комисията в размер, определен с правилника по чл. 71, ал. 3, т. 1 . Полученото месечно възнаграждение не може да превишава 50 на сто от основното месечно възнаграждение на председателя. Правомощия на председателя на Комисията Чл. 76. (1) Председателят на Комисията ръководи дейността и и я представлява. (2) Председателят на Комисията назначава и освобождава служителите от администрацията. Правомощия на Комисията Чл. 77. (1) (Изм. - ДВ, бр. 79 от 2024 г.) За целите на публичния надзор съгласно чл. 12 Комисията: 1. упражнява надзорните правомощия по чл. 71, ал. 2, т. 1 - 3 , като може да бъде подпомагана от съответните органи на ИДЕС; 2. (изм. - ДВ, бр. 18 от 2020 г., в сила от 28.02.2020 г.) упражнява надзор за законосъобразното и ефективно изпълнение на функциите по чл. 36, ал. 1, т. 1 - 3 и 5 , за изпълнението на правилата и методическите указания по чл. 71, ал. 3, т. 2 и 4 , както и за спазване на изискванията за независимост и липса на конфликт на интереси по чл. 54 ; 3. връща за допълнителна или повторна проверка случаите, в които качеството на извършените инспекции за гарантиране на качеството на професионалната дейност на регистриран одитор е незадоволително; 4. (отм. - ДВ, бр. 79 от 2024 г.) 5. (изм. - ДВ, бр. 105 от 2020 г., в сила от 01.01.2021 г., доп. - ДВ, бр. 79 от 2024 г.) извършва разследвания по своя преценка или при получени сигнали и предложения за предполагаеми нарушения при извършването на задължителен финансов одит, извършването на ангажименти за изразяването на сигурност по устойчивостта и/или предоставянето на свързани с одита услуги; в тези случаи Комисията може да бъде подпомагана от съответните органи на ИДЕС; при получаването на сигнали и жалби, свързани с надзорната дейност по чл. 12 , Комисията може да възложи на ИДЕС извършването на проверки по тях; 6. (изм. - ДВ, бр. 18 от 2020 г., в сила от 28.02.2020 г.) извършва постоянно наблюдение на развитието на пазара на предоставяне на услуги във връзка със задължителния одит на финансови отчети на предприятията от обществен интерес, като по-специално оценява: а) рисковете, произтичащи от наличието на пропуски, свързани с качеството на дейността на регистрираните одитори, включително систематични пропуски в рамките на одиторска мрежа, които могат да доведат до преустановяване на дейността на всяко одиторско дружество, затрудненията в предоставянето на услуги по задължителен одит в конкретен сектор или за различни сектори, концентрирането на риск от одиторски пропуски и въздействието върху цялостната стабилност на финансовия сектор; б) нивата на концентрация на пазара, включително в конкретни сектори; в) резултатите от дейността на одитните комитети; г) необходимост от приемане на мерки за смекчаване на рисковете, посочени в буква \"а\"; 7. уведомява органите на прокуратурата при установяване на данни за извършени престъпления; 8. осъществява сътрудничеството със съответните органи на Европейския съюз, с компетентните органи на другите държави - членки на Европейския съюз, или на трети държави, отговарящи за задължителния финансов одит; 9. може да изисква от регистрираните одитори, ИДЕС, одитираните предприятия, одитните комитети и други свързани с тях лица предоставянето в определени от нея срокове на заверени копия на документи, справки и друга информация; 10. (нова - ДВ, бр. 18 от 2020 г., в сила от 28.02.2020 г.) може да уведомява одитните комитети на предприятия от обществен интерес за резултати от извършени инспекции или разследвания, свързани с ангажименти за задължителен финансов одит към тези предприятия; 11. (предишна т. 10 - ДВ, бр. 18 от 2020 г., в сила от 28.02.2020 г.) упражнява други правомощия, свързани с отговорностите и функциите по чл. 71 . (2) (Изм. - ДВ, бр. 18 от 2020 г., в сила от 28.02.2020 г.) В срок до 31 юли на текущата година Комисията внася в Народното събрание отчет за дейността си за предходната календарна година. Отчетът съдържа информация и за: 1. (изм. - ДВ, бр. 79 от 2024 г.) дейността на Комисията по отношение на публичния надзор по чл. 12 ; 2. общите резултати на системата за гарантиране на качеството; 3. обобщена информация за констатациите и заключенията от инспекциите и разследванията. Администрация на Комисията Чл. 78. (1) При осъществяване на дейността си Комисията се подпомага от администрация, чиято структура и организация на работа се определят с правилника по чл. 71, ал. 3, т. 1 . (2) Дейността на администрацията се осъществява от държавни служители и от лица, работещи по трудово правоотношение. За работещите по трудово правоотношение се прилага чл. 107а от Кодекса на труда . (3) За администрацията на Комисията се прилага Законът за администрацията , доколкото не противоречи на този закон. (4) Инспекциите и разследванията се извършват от инспектори, оправомощени от председателя на Комисията. (5) При извършване на инспекциите и разследванията се прилагат и изискванията на Регламент (ЕС) № 537/2014 . Заседания и решения на Комисията Чл. 79. (1) Заседанията на Комисията са редовни, когато присъстват председателят и най-малко двама от членовете и. Председателят може да оправомощи член на Комисията да председателства заседание в случай на негово отсъствие. (2) Комисията приема решения с явно гласуване и с мнозинство от три гласа. Председателят и членовете на Комисията не могат да се въздържат от гласуване. (3) (Изм. - ДВ, бр. 18 от 2020 г., в сила от 28.02.2020 г.) Решенията за временно лишаване от правото за извършване на финансов одит и за отнемане на функция или на функции по чл. 36, ал. 1, т. 1 - 3 и 5 и чл. 85, ал. 3 се приемат с мнозинство от 4 гласа. (4) (Нова - ДВ, бр. 18 от 2020 г., в сила от 28.02.2020 г.) Решенията по ал. 3 се оповестяват на интернет страницата на Комисията, както следва: 1. до влизането им в сила се оповестява информация на анонимна основа; 2. след влизането им в сила се оповестява пълното решение, както и начинът и мотивите за гласуване на всеки гласувал. Прозрачност на дейността на Комисията Чл. 80. Комисията публикува на интернет страницата си: 1. приетите решения; 2. годишен отчет за дейността по чл. 77, ал. 2 ; 3. годишен план за инспекционната дейност. Принципи в дейността на Комисията Чл. 81. При осъществяване на дейността си Комисията и нейните органи прилагат основните принципи по чл. 4 - 14 от Административнопроцесуалния кодекс . Информацията, свързана със спазване на принципа по чл. 13 от Административнопроцесуалния кодекс , се публикува на интернет страницата на Комисията. Задължение за опазване на професионална тайна Чл. 82. (1) Професионална тайна е информацията, която председателят и членовете на Комисията, както и служителите от нейната администрация създават и получават при или по повод осъществяването на дейността им. Професионалната тайна не представлява служебна тайна по смисъла на Закона за защита на класифицираната информация . (2) Не е професионална тайна информацията, която подлежи на публично огласяване съгласно този или друг закон. (3) Председателят и членовете на Комисията, както и служителите от нейната администрация са длъжни да пазят професионалната тайна, включително и след напускане на Комисията или на нейната администрация. (4) Информация, представляваща професионална тайна, може да бъде използвана от Комисията само при изпълнение на нейните функции. (5) Информация, представляваща професионална тайна, може да се разкрива само: 1. пред органите на съда и прокуратурата; 2. пред Държавна агенция \"Национална сигурност\" при условия и по ред, определени със съвместна инструкция, доколкото това е необходимо за изпълнение на функциите им; 3. пред съответните компетентни органи, осъществяващи надзор над предприятията от обществен интерес; 4. като обобщени данни по начин, който не позволява индивидуализиране на лицата, за които се отнася. (6) Информация за резултатите от инспекции, разследвания и проверки, представляваща професионална тайна, може да бъде обменяна и между Комисията и органите на ИДЕС. Условията и редът за обмен на тази информация се определят с правила, приети от Комисията. Конфликт на интереси при упражняване на надзорни правомощия Чл. 83. При упражняването на надзорните си правомощия органите на Комисията спазват и изискванията на чл. 26, параграф 5, букви \"б\", \"в\" и \"г\" от Регламент (ЕС) № 537/2014 . Отговорност на Комисията за вреди Чл. 84. Комисията и нейните служители при упражняване на надзорните си правомощия не носят отговорност за вреди, освен ако са действали умишлено. Глава девета. СИСТЕМА ЗА ГАРАНТИРАНЕ НА КАЧЕСТВОТО НА ПРОФЕСИОНАЛНАТА ДЕЙНОСТ НА РЕГИСТРИРАНИТЕ ОДИТОРИ И РАЗСЛЕДВАНИЯ Раздел I. Обхват и принципи Обхват Чл. 85. (1) Системата за гарантиране на качеството на професионалната дейност на регистрираните одитори включва извършването на инспекции за: 1. (изм. и доп. - ДВ, бр. 79 от 2024 г.) спазване изискванията на приложимите професионални стандарти при извършването на задължителен финансов одит и на задължителни ангажименти за сигурност по устойчивостта; 2. (изм. и доп. - ДВ, бр. 79 от 2024 г.) съответствие на одиторската документация при извършването на задължителен финансов одит и на задължителни ангажименти за сигурност по устойчивостта спрямо изискванията на приложимите професионални стандарти; 3. (доп. - ДВ, бр. 79 от 2024 г.) спазване на етичните норми и изискванията за независимост на регистрирания одитор при извършването на задължителен финансов одит и на задължителни ангажименти за сигурност по устойчивостта; 4. (доп. - ДВ, бр. 79 от 2024 г.) адекватност на времевите и човешките ресурси, използвани за извършване на задължителен финансов одит и на задължителни ангажименти за сигурност по устойчивостта съобразно обхвата и сложността на поетия ангажимент; 5. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) адекватност на одиторските възнаграждения от задължителен финансов одит и от задължителни ангажименти за сигурност по устойчивостта; 6. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) адекватност на системата за управление на качеството, прилагана от регистрирания одитор; 7. (изм. - ДВ, бр. 79 от 2024 г.) спазване на изискванията на Регламент (ЕС) № 573/2014 от регистрирани одитори, извършващи задължителен финансов одит и/или задължителни ангажименти за сигурност по устойчивостта в предприятия от обществен интерес; 8. изпълнение на предписанията по чл. 89, ал. 2, т. 2 . (2) Условията и редът за извършването на инспекции се определят с приети от Комисията правила. (3) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Комисията може да делегира на ИДЕС функциите по контрола за гарантиране на качеството на професионалната дейност на регистрираните одитори по задължителния финансов одит и задължителните ангажименти за сигурност по устойчивостта, към предприятия, които не са от обществен интерес. Делегирането на тези функции се извършва с решение на Комисията, прието с мнозинство от 4 гласа, и подписано двустранно споразумение. Принципи Чл. 86. (1) Системата за гарантиране на качеството се изгражда при спазване на следните принципи: 1. инспекциите се извършват от лица, които са независими от съответните инспектирани регистрирани одитори; 2. финансирането на системата за гарантиране на качеството е адекватно, достатъчно и независимо от регистрирани одитори; 3. осигурени са достатъчни ресурси за извършване на необходимите дейности; 4. (изм. - ДВ, бр. 79 от 2024 г.) лицата, които извършват инспекции, имат подходящо професионално образование и съответстващ опит в областта на финансовия одит и финансовото отчитане, както и когато е приложимо - в отчитането на устойчивостта и изразяването на сигурност по устойчивостта или в други услуги, свързани с устойчивостта, и са преминали обучение за контрол на качеството; 5. липса на конфликт на интереси между лицата, които извършват инспекции, и регистрирани одитори; 6. инспекциите са целесъобразни и пропорционални на мащаба и сложността на дейността на инспектирания регистриран одитор. (2) Принципите по ал. 1 се прилагат и при извършване на разследвания. (3) Конфликт на интереси по ал. 1, т. 5 е налице, когато лицата, които извършват инспекция или разследване: 1. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) и инспектираният или разследваният регистриран одитор през предходните три години са били съдружници в предприятие, чийто предмет на дейност е финансов одит или извършване на ангажименти за сигурност по устойчивостта; 2. (изм. - ДВ, бр. 79 от 2024 г.) са извършвали финансови одити на предприятия, чиито финансови отчети са одитирани от инспектирания или разследвания регистриран одитор, съответно същият е извършвал ангажименти за сигурност по устойчивостта, през предходните три години; 3. и инспектираният или разследваният регистриран одитор са свързани лица. (4) (Нова - ДВ, бр. 18 от 2020 г., в сила от 28.02.2020 г.) При извършването на инспекции инспекторите декларират, че не съществува конфликт на интереси между тях и инспектирания регистриран одитор. Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит на финансови отчети на предприятия от обществен интерес Инспекции и разследвания Чл. 87. (1) (Изм. - ДВ, бр. 18 от 2020 г., в сила от 28.02.2020 г.) Пълни инспекции се извършват най-малко веднъж на три години въз основа на оценка на риска. Тематични инспекции се извършват по решение на Комисията. (2) (Изм. - ДВ, бр. 18 от 2020 г., в сила от 28.02.2020 г.) Инспекциите и разследванията се извършват от екипи, в които участват инспектори от Комисията. (3) (Изм. - ДВ, бр. 79 от 2024 г.) При инспекция на одиторско дружество се проверяват одиторски ангажименти по задължителен финансов одит, съответно с ангажименти за сигурност по устойчивостта, извършени от всеки един регистриран одитор, осъществявал дейност от името на дружеството. (4) (Доп. - ДВ, бр. 79 от 2024 г.) При инспекциите и разследванията може да се проверяват и други предоставяни от регистрираните одитори услуги, свързани с одита, съответно с изразяването на сигурност по устойчивостта. (5) За извършените инспекции/разследвания се съставя доклад, който се връчва на проверяваните лица, които имат право в 14-дневен срок от връчването да представят възражения. По представените възражения инспекционният екип се произнася със становище. (6) При извършването на инспекции се спазват изискванията и на чл. 26 от Регламент (ЕС) № 537/2014 . (7) Комисията разглежда всеки доклад на заседание в разумен срок от предаването му на председателя заедно със събраните доказателства, с представените възражения и със становището на проверяващия екип по възраженията. (8) (Нова - ДВ, бр. 18 от 2020 г., в сила от 28.02.2020 г.) Комисията дава оценка на качеството на професионалната дейност на регистрирания одитор въз основа на резултатите от всяка извършена пълна инспекция. Правомощия и задължения при извършване на инспекция или разследване Чл. 88. (1) При извършване на инспекция или разследване председателят, членовете и инспекторите на Комисията имат право да изискват в определени от тях срокове от: 1. инспектирания или разследвания регистриран одитор: а) документи, заверени копия на документи, сведения, справки и друга информация, които имат значение за извършване на инспекцията или разследването; б) писмени обяснения по въпроси, свързани с инспекцията или разследването; в) (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) достъп до политиките, правилата и процедурите, регламентиращи системата за управление на качеството на регистрирания одитор, както и до пълната документация от одиторските досиета на включените за проверка ангажименти; 2. физически и юридически лица, различни от тези по т. 1 - предоставянето на заверени копия на документи, сведения и справки, свързани с инспекцията или разследването; 3. (изм. - ДВ, бр. 79 от 2024 г.) Института на дипломираните експерт-счетоводители - представянето на документи, сведения, справки и друга информация, свързана с правомощията на Комисията; 4. одитните комитети по чл. 107 - представянето на заверени копия на документи, справки и друга информация, свързана с правомощията на Комисията. (2) Инспектираните или разследваните регистрирани одитори са длъжни да оказват съдействие на органите на Комисията и не могат да се позовават на изискванията за професионална, банкова или друга защитена от закон тайна. (3) (Изм. - ДВ, бр. 18 от 2020 г., в сила от 28.02.2020 г.) Комисията има право, когато е необходимо за целите на инспекция или разследване, да наема външни експерти за извършване на конкретни задачи. В тези случаи експертите не вземат участие във вземането на решения от инспекционните/разследващи екипи и от Комисията. (4) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Експертите, участващи в извършването на инспекции, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, да са преминали обучение за контрол на качеството и да нямат конфликт на интереси с инспектираните регистрирани одитори. (5) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Експертите, участващи в извършването на разследвания, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, и да нямат конфликт на интереси с разследваните регистрирани одитори. (6) (Нова - ДВ, бр. 18 от 2020 г., в сила от 28.02.2020 г.) Информацията, която експертите създават и получават при или по повод участието си в извършването на инспекции или разследвания, е професионална тайна. Експертите са длъжни да пазят професионалната тайна, включително след приключване на съответните инспекции или разследвания, във връзка с които са наети. (7) (Предишна ал. 4 - ДВ, бр. 18 от 2020 г., в сила от 28.02.2020 г.) При извършване на инспекция или разследване членовете и инспекторите на Комисията се легитимират със служебна карта. Нарушения и надзорни мерки Чл. 89. (1) (Изм. - ДВ, бр. 18 от 2020 г., в сила от 28.02.2020 г.) Комисията прилага надзорни мерки, когато бъдат установени: 1. пропуски или нарушения в дейността на регистрирания одитор в областите по чл. 85, ал. 1 ; 2. неспазване на задълженията на регистрирания одитор по чл. 31 ; 3. неспазване на разпоредбите на Регламент (ЕС) № 537/2014 ; 4. (изм. - ДВ, бр. 79 от 2024 г.) неоказване на съдействие или възпрепятстване по друг начин на надзора на Комисията. (2) В случаите по ал. 1 Комисията може да: 1. (отм. - ДВ, бр. 18 от 2020 г., в сила от 28.02.2020 г.) 2. даде предписания на регистрирания одитор за преустановяване и отстраняване на допуснати нарушения; предписанията са задължителни за изпълнение; 3. оповести публично чрез интернет страницата си и по друг подходящ начин нарушителя и извършените от него нарушения, установени с влязъл в сила акт; 4. оповести публично чрез интернет страницата си или по друг подходящ начин решението, че конкретен одиторски доклад не отговаря на изискванията на този закон и на Регламент (ЕС) № 537/2014 , както и да го изпрати на Агенцията по вписванията за вписване в търговския регистър по партидата на одитираното предприятие, за което е приложима разпоредбата на чл. 38, ал. 1, т. 1 от Закона за счетоводството ; 5. (доп. - ДВ, бр. 79 от 2024 г.) лиши регистриран одитор от правото за извършване на задължителен финансов одит на предприятия от обществен интерес за срок от една до три години; 6. (доп. - ДВ, бр. 79 от 2024 г.) лиши регистриран одитор от правото за извършване на финансов одит за срок от една до три години; 7. лиши регистриран одитор от правото да упражнява одиторска професия за срок 5 години; 8. (доп. - ДВ, бр. 79 от 2024 г.) забрани за срок от една до три години на регистриран одитор да извършва преглед за контрол на качеството на ангажименти за задължителен финансов одит; 9. (доп. - ДВ, бр. 79 от 2024 г.) предложи на компетентен орган, осъществяващ надзор върху дейността на предприятие от обществен интерес, да наложи забрана на член на негов управителен орган за срок от една до три години да упражнява своите функции, като съответният надзорен орган уведомява Комисията за предприетите мерки в разумен срок. (3) След изтичане на срока по ал. 2, т. 5 и 6 може да се извършват инспекции за гарантиране на качеството през следващите три години. (4) Мерките по ал. 2, т. 3 и 4 се прилагат за срок 5 години от влизане в сила на решението на Комисията. (5) (Изм. - ДВ, бр. 18 от 2020 г., в сила от 28.02.2020 г.) Когато на регистриран одитор е била приложена мярка по ал. 2, т. 5 или 6 и при инспекция или разследване в периода по ал. 3 се установи същото по вид нарушение, Комисията прилага мярката по т. 7. (6) На регистриран одитор, който извърши нарушение по ал. 1, т. 4, се прилага мярката по ал. 2, т. 6. При повторно нарушение Комисията прилага мярката по ал. 2, т. 7. (7) (Нова - ДВ, бр. 79 от 2024 г.) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция или разследване, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , Комисията прилага мярката по ал. 2, т. 8. (8) (Нова - ДВ, бр. 79 от 2024 г.) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 2, т. 7. (9) (Предишна ал. 7 - ДВ, бр. 79 от 2024 г.) Когато нарушение по ал. 1 е извършено от регистриран одитор, който осъществява задължителен финансов одит от името на одиторско дружество, надзорната мярка се прилага както на регистрирания одитор - физическо лице, така и на одиторското дружество. (10) (Изм. - ДВ, бр. 18 от 2020 г., в сила от 28.02.2020 г., предишна ал. 8 - ДВ, бр. 79 от 2024 г.) Мерките по ал. 2, т. 5 - 7 може да се приложат и по предложение на управителния съвет на ИДЕС. Предложението на управителния съвет трябва да се основава на факти и обстоятелства, установени при проверки от органи на ИДЕС. (11) (Нова - ДВ, бр. 79 от 2024 г.) Регистриран одитор - физическо лице, който 5 или повече години е бил временно изключен от ИДЕС или е бил временно лишен от право да упражнява одиторската професия, може да бъде вписан отново в регистъра след практическо обучение от една година, проведено съгласно чл. 19 през последните две години преди изтичане на срока за временно изключване или временно лишаване от права. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и за регистрираните одитори по устойчивостта. Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит на финансови отчети на предприятия от обществен интерес Инспекции и разследвания Чл. 90. (1) Регистрираните одитори, които не извършват задължителен финансов одит на финансови отчети на предприятия от обществен интерес, подлежат на инспекции за гарантиране на качеството поне веднъж на 6 години въз основа на оценка на риска. (2) Инспекциите и разследванията по този раздел се извършват по реда на чл. 87 и 88 , като се прилагат съответно разпоредбите на чл. 87, ал. 3 - 5 и чл. 89, ал. 1 . (3) Лицата, извършващи инспекции съгласно ал. 1, отговарят на изискванията на чл. 86 . (4) Комисията може да извършва разследвания за спазване на изискванията по чл. 85, ал. 1 . (5) На регистрираните одитори, които не извършват задължителен финансов одит на финансови отчети на предприятия от обществен интерес, се прилагат съответно мерките по чл. 89, ал. 2 . (6) (Нова - ДВ, бр. 79 от 2024 г.) Разпоредбите на ал. 1 - 5 се прилагат съответно и за регистрираните одитори по устойчивостта. Глава десета. НАДЗОР НАД ДЕЙНОСТТА НА ИДЕС Обхват на надзора Чл. 91. (Изм. - ДВ, бр. 18 от 2020 г., в сила от 28.02.2020 г.) Комисията извършва проверки на дейността на ИДЕС за законосъобразното и ефективно упражняване на функциите по чл. 36, ал. 1, т. 1 - 3 и 5 и чл. 85, ал. 3 . Ред за извършване на проверки Чл. 92. (Изм. - ДВ, бр. 18 от 2020 г., в сила от 28.02.2020 г.) При проверките по чл. 91 в проверяващия екип не участват членове на ИДЕС, като се прилагат съответно разпоредбите на чл. 88 . Нарушения и надзорни мерки Чл. 93. (1) При констатиране на допуснати от ИДЕС нарушения на законовите изисквания при упражняване на функциите по чл. 36, ал. 1, т. 1 - 5 и чл. 85, ал. 3 Комисията може да: 1. (доп. - ДВ, бр. 18 от 2020 г., в сила от 28.02.2020 г.) разпореди писмено на председателя на ИДЕС да предприеме действия за преустановяване и за отстраняване на нарушенията в определен срок; 2. оповести публично чрез интернет страницата си или по друг подходящ начин нарушенията; 3. отправи писмено предупреждение за временно отнемане на функция или функции по чл. 36, ал. 1, т. 1 - 5 и чл. 85, ал. 3 ; 4. отнеме временно функция или функции по чл. 36, ал. 1, т. 1 - 5 и чл. 85, ал. 3 ; 5. (нова - ДВ, бр. 18 от 2020 г., в сила от 28.02.2020 г.) отнеме окончателно функцията по чл. 85, ал. 3 . (2) (Изм. и доп. - ДВ, бр. 18 от 2020 г., в сила от 28.02.2020 г.) Мярката по ал. 1, т. 4 се прилага с решение на Комисията, след като преди това са били приложени мерките по ал. 1, т. 1 - 3 и нарушенията не са били отстранени или преустановени в определения по ал. 1, т. 1 срок. В този случай Комисията осъществява отнетите функции за срок до три месеца с възможност за еднократно удължаване с още три месеца. (3) (Нова - ДВ, бр. 18 от 2020 г., в сила от 28.02.2020 г.) Мярката по ал. 1, т. 5 се прилага с решение на Комисията, след като преди това е била приложена мярката по ал. 1, т. 4 и нарушенията не са били отстранени или преустановени през периода, в който функцията е била временно отнета. Глава единадесета. ИЗДАВАНЕ И ОБЖАЛВАНЕ НА АКТОВЕ НА КОМИСИЯТА Изисквания към решенията на Комисията Чл. 94. Решенията на Комисията за прилагане на надзорни мерки се издават при спазване на изискванията на чл. 59, ал. 1 и 2 от Административнопроцесуалния кодекс . Съобщаване и връчване Чл. 95. (1) Решенията на Комисията за прилагане на надзорни мерки се съобщават на адресатите им чрез връчване срещу подпис или чрез препоръчано писмо с обратна разписка. Връчването на регистрирани одитори с препоръчано писмо с обратна разписка се извършва на адреса, посочен в регистъра по чл. 20 . (2) Когато решението на Комисията не може да бъде връчено по посочения в ал. 1 начин, то се смята за връчено с поставянето му на определено за целта място в сградата на Комисията. Това обстоятелство се удостоверява с протокол, съставен от длъжностни лица, определени със заповед на председателя на Комисията. Съдебно обжалване Чл. 96. (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Решенията на Комисията за прилагане на надзорни мерки, с изключение на мерките по чл. 89, ал. 2, т. 2 и 3 и чл. 93, ал. 1, т. 1 - 3 , подлежат на съдебно обжалване пред Административен съд София-град, относно тяхната законосъобразност. Прилагане на Административнопроцесуалния кодекс Чл. 97. Доколкото в тази глава не са предвидени особени правила, прилагат се съответните разпоредби на Административнопроцесуалния кодекс . Глава дванадесета. СЪТРУДНИЧЕСТВО И ОБМЕН НА ИНФОРМАЦИЯ С ЕВРОПЕЙСКИЯ СЪЮЗ И С КОМПЕТЕНТНИТЕ ОРГАНИ НА ДРУГИ ДЪРЖАВИ Раздел I. Сътрудничество и обмен на информация с Европейския съюз и с компетентните органи на други държави - членки на Европейския съюз Цел Чл. 98. Комисията си сътрудничи с органите на Европейския съюз и със съответните компетентни органи на другите държави - членки на Европейския съюз, с цел осъществяване на правомощията им в областта на публичния надзор над регистрираните одитори. Обмен на информация с Комитета на европейските органи за надзор на одита (КЕОНО) Чл. 99. Комисията е компетентният орган за сътрудничество и за получаване и предоставяне на информация на КЕОНО съгласно разпоредбите на Регламент (ЕС) № 537/2014 . Обмен на информация с компетентните органи за публичен надзор над регистрираните одитори в другите държави - членки на Европейския съюз, и в трети държави Чл. 100. (1) Комисията е компетентният орган за сътрудничество и за получаване и предоставяне на информация на компетентните органи за публичен надзор над регистрираните одитори в другите държави - членки на Европейския съюз, и в трети държави. (2) При постъпване на искане от компетентен орган на друга държава - членка на Европейския съюз, Комисията незабавно предприема необходимите действия за събиране на исканата информация. (3) Изискването за професионална тайна по чл. 82 не възпрепятства обмена на поверителна информация между Комисията и компетентните органи на другите държави - членки на Европейския съюз. (4) За получената по реда на тази глава информация от компетентен орган на друга държава - членка на Европейския съюз, се прилага изискването за професионална тайна по чл. 82 и тя може да се използва от Комисията и от нейната администрация само във връзка с упражняване на правомощията и по този закон. (5) (Изм. - ДВ, бр. 79 от 2024 г.) Когато Комисията има основателни съмнения, че на територията на друга държава - членка на Европейския съюз, се извършват действия в нарушение на изискванията на Директива 2006/43/ЕО , на Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети (OB, L 158/196 от 27 май 2014 г.), наричана по-нататък \" Директива 2014/56/ЕО \", или на Регламент (ЕС) № 537/2014 , тя предоставя подробна информация за това на компетентния орган на съответната държава членка. (6) Когато Комисията е уведомена от компетентния орган на друга държава - членка на Европейския съюз, за нарушение на изискванията на Директива 2006/43/ЕО , Директива 2014/56/ЕО или на Регламент (ЕС) № 537/2014 на територията на Република България, тя предприема необходимите мерки и уведомява компетентния орган на съответната държава членка за резултатите от тях. (7) (Изм. - ДВ, бр. 18 от 2020 г., в сила от 28.02.2020 г.) Комисията ежегодно предоставя на КЕОНО обобщена информация за приложените надзорни мерки и наложените административни наказания. (8) (Изм. - ДВ, бр. 18 от 2020 г., в сила от 28.02.2020 г.) Комисията незабавно информира КЕОНО за приложените надзорни мерки по чл. 89, ал. 2, т. 5 - 7 . Разследвания Чл. 101. (1) Комисията извършва разследване по искане на съответния компетентен орган на друга държава - членка на Европейския съюз. (2) В случаите по ал. 1 Комисията може да разреши представители на компетентния орган на държавата членка да участват като наблюдатели в разследването, когато е направено такова искане. (3) Комисията може да поиска да се извърши разследване от компетентен орган на друга държава - членка на Европейския съюз, на нейна територия, както и нейни членове да участват като наблюдатели в това разследване. Отказ от предоставяне на информация Чл. 102. (1) Комисията може да откаже да изпълни искане за информация по чл. 100 или извършване на разследване, или участие на наблюдатели по чл. 101 , когато: 1. извършването на разследване или предоставянето на информация може да засегне суверенитета, националната сигурност или обществения ред на Република България; 2. е образувано производство пред органите на съдебната власт в Република България по отношение на същите действия и срещу същите регистрирани одитори, във връзка с които е поискано съдействие; 3. е налице влязло в сила съдебно решение в Република България по отношение на същите действия и същите регистрирани одитори, във връзка с които е поискано съдействие. (2) В случаите по ал. 1 Комисията уведомява органа, поискал съдействието. Неприлагане на допълнителни изисквания Чл. 103. (1) В случай на финансов одит на консолидиран финансов отчет на местно дружество, на одитор или одиторско дружество, извършващо финансов одит на дъщерно дружество, установено в друга държава - членка на Европейския съюз, не се налагат допълнителни изисквания във връзка с финансовия одит относно регистрацията, контрола за гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (2) В случай на финансов одит на финансов отчет на предприятие със седалище в друга държава - членка на Европейския съюз, чиито ценни книжа се търгуват на български регулиран пазар, не се налагат допълнителни изисквания във връзка с финансовия одит относно регистрацията, контрола на гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и при извършването на ангажименти за сигурност по устойчивостта. Раздел II. Сътрудничество и обмен на информация с компетентни органи на трети държави Предоставяне на работни документи от Комисията Чл. 104. (1) Комисията може да разреши предоставянето на работни документи, свързани с извършването на финансов одит, или на други документи, държани от регистрираните одитори, на компетентните органи на трета държава, при условие че: 1. работните и другите документи са свързани с извършването на финансов одит на дружества, емитирали ценни книжа в тази трета държава, или когато дружествата са част от група, която изготвя консолидираните финансови отчети в тази трета държава; 2. предоставянето се осъществява чрез Комисията до компетентните органи на тази трета държава и по тяхно искане; 3. компетентните органи на третата държава отговарят на изисквания, обявени за адекватни от Европейската комисия в съответствие с процедурата, предвидена в чл. 48 от Директива 2006/43/ЕО ; 4. (изм. - ДВ, бр. 79 от 2024 г.) са налице действащи договорености въз основа на принципа за съпоставимост и равностойност на изискванията, договорени между Комисията и компетентните органи на третата държава; 5. (изм. - ДВ, бр. 17 от 2019 г.) предоставянето се осъществява при спазване изискванията за защита на личните данни. (2) Действащите договорености, посочени в ал. 1, т. 4, трябва да гарантират, че: 1. предоставянето на работни документи, свързани с извършването на финансов одит, или на други документи, държани от регистрираните одитори, се извършва въз основа на обосновано искане от компетентните органи на третата държава, което посочва целите на искането; 2. служителите или лицата, наети от компетентните органи на третата държава, както и другите лица, които получават предоставяните документи, са задължени да спазват изискването за професионална тайна; 3. компетентните органи на третата държава ще използват предоставените документи само за упражняване на своите функции по публичен надзор, инспекции за гарантиране на качеството и разследвания, които отговарят на условията на чл. 29 , 30 и 32 от Директива 2006/43/ЕО ; 4. искането на компетентните органи на третата държава може да бъде отказано, когато: а) предоставянето на документите може да засегне суверенитета, сигурността или обществения ред на Република България; б) е образувано производство пред органите на съдебната власт в Република България по отношение на същите действия и между същите страни, във връзка с които е поискано предоставяне на документите. (3) Комисията сътрудничи на Европейската комисия при извършване на оценката за адекватността по ал. 1, т. 3 и предприема необходимите действия за изпълнение на решенията на Европейската комисия. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и за предоставянето на работни документи, свързани с извършването на ангажименти за сигурност по устойчивостта. Пряко предоставяне на работни документи от регистрирани одитори Чл. 105. (Доп. - ДВ, бр. 79 от 2024 г.) Комисията може да не приложи чл. 104, ал. 1 и да разреши регистрираните одитори да предоставят работни документи, свързани с извършването на задължителен финансов одит, съответно на задължителен ангажимент за сигурност по устойчивостта, или други документи, държани от тях, пряко на компетентните органи на трета държава, при условие че: 1. е образувано разследване от компетентните органи в тази трета държава; 2. предоставянето не противоречи на изисквания, които регистрираните одитори са длъжни да спазват в съответствие с този закон; 3. са налице действащи договорености с компетентните органи на третата държава, които позволяват на Комисията реципрочен пряк достъп до работни документи, свързани с извършването на задължителен финансов одит, или до други документи на регистрирани одитори от тази трета държава; 4. запитващият компетентен орган на третата държава информира предварително Комисията за всяко искане за пряко предоставяне на документи, като посочва причините за това; 5. са спазени условията по чл. 104, ал. 2 . Уведомяване на Европейската комисия Чл. 106. Комисията уведомява Европейската комисия за действащите договорености по чл. 104, ал. 1, т. 4 и чл. 105, т. 3 . Част четвърта. ОДИТЕН КОМИТЕТ В ПРЕДПРИЯТИЯТА ОТ ОБЩЕСТВЕН ИНТЕРЕС Формиране на одитен комитет Чл. 107. (1) (Доп. - ДВ, бр. 18 от 2020 г., в сила от 28.02.2020 г.) Във всяко предприятие от обществен интерес се създава одитен комитет. Одитният комитет на предприятие по § 1, т. 22, букви \"г\" и \"е\" от допълнителните разпоредби на Закона за счетоводството може да изпълнява възложените му от закона функции и по отношение на управляваните от предприятието фондове. (2) (Доп. - ДВ, бр. 79 от 2024 г.) Членовете на одитния комитет се избират от общото събрание на акционерите или съдружниците по предложение на председателя на управителния съвет или на надзорния съвет или съвета на директорите или на управителя на предприятието или на акционерите, съответно съдружниците. За членове на одитния комитет могат да се избират и членове на надзорния орган на предприятието или членове на управителния орган, които не са изпълнителни членове на органите на управление. (3) (Изм. - ДВ, бр. 18 от 2020 г., в сила от 28.02.2020 г.) За членове на одитния комитет се избират лица, които притежават образователно-квалификационна степен \"бакалавър\", познания в областта, в която работи предприятието, като поне един от членовете трябва да има не по-малко от 5 години професионален стаж в областта на счетоводството или одита. (4) (Изм. и доп. - ДВ, бр. 18 от 2020 г., в сила от 28.02.2020 г.) Одитният комитет на предприятията от обществен интерес с изключение на тези, отговарящи на критериите по чл. 19, ал. 2 и 3 от Закона за счетоводството , се състои най-малко от трима членове, включително председателя. Мнозинството от членовете на одитния комитет са външни за и независими от предприятието от обществен интерес. Независим член на одитен комитет не може да е: 1. (изм. - ДВ, бр. 18 от 2020 г., в сила от 28.02.2020 г.) изпълнителен член на орган на управление или контрол или служител на предприятието; 2. лице, което е в трайни търговски отношения с предприятието; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол, прокурист или служител на лице по т. 2; 4. (изм. - ДВ, бр. 18 от 2020 г., в сила от 28.02.2020 г.) свързано лице с друг член на орган на управление или контрол или с член на одитния комитет на предприятието от обществен интерес. (5) Липсата на обстоятелствата по ал. 4 се установява с писмена декларация, подадена преди датата на избора до общото събрание от всяко номинирано лице за член на одитен комитет. Когато едно или повече от тези обстоятелства възникнат след избора, съответният член на одитния комитет незабавно уведомява писмено управителните и надзорните органи на предприятието и прекратява изпълняването на функциите си, като на негово място на следващото общо събрание се избира нов член. (6) Председателят на одитния комитет се избира от неговите членове. Председателят също трябва да отговаря на изискванията по ал. 4. (7) (Доп. - ДВ, бр. 79 от 2024 г.) Общото събрание на акционерите или съдружниците одобрява статут на одитния комитет, в който се определят неговите функции, права и отговорности по отношение на финансовия одит и ангажиментите за сигурност по устойчивостта, вътрешния контрол и вътрешния одит, както и взаимоотношенията му с органите за управление. (8) (Доп. - ДВ, бр. 79 от 2024 г.) С решение на общото събрание на акционерите или съдружниците могат да се създават одитни комитети и в други предприятия. Одитните комитети осъществяват дейността си в съответствие с този закон. Права и задължения на одитния комитет Чл. 108. (1) Одитният комитет: 1. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) информира органите на управление или контрол на предприятието за резултатите от задължителния одит и пояснява по какъв начин задължителният одит е допринесъл за достоверността на финансовото отчитане и когато е приложимо - отчитането на устойчивостта, както и ролята на одитния комитет в този процес; 2. (изм. - ДВ, бр. 79 от 2024 г.) наблюдава процеса на финансово отчитане и когато е приложимо - на отчитането на устойчивостта, и представя препоръки и предложения, за да се гарантира достоверност на изготвяните и издавани отчети; 3. (изм. и доп. - ДВ, бр. 79 от 2024 г.) наблюдава ефективността на вътрешната контролна система, на системата за управление на риска и на дейността по вътрешен одит в предприятието по отношение на финансовото отчитане и когато е приложимо - по отношение отчитането на устойчивостта; 4. (изм. и доп. - ДВ, бр. 79 от 2024 г.) наблюдава извършването на задължителния одит на годишните финансови отчети и когато е приложимо - на задължителния ангажимент за сигурност по устойчивостта, като взема предвид констатациите и заключенията на Комисията по прилагането на чл. 26, параграф 6 от Регламент (ЕС) № 537/2014 ; 5. проверява и наблюдава независимостта на регистрираните одитори в съответствие с изискванията на глави шеста и седма от закона, както и с чл. 6 от Регламент (ЕС) № 537/2014 , включително целесъобразността на предоставянето на услуги извън одита на одитираното предприятие по чл. 5 от същия регламент; 6. (изм. - ДВ, бр. 18 от 2020 г., в сила от 28.02.2020 г.) отговаря за процедурата за подбор на регистрирания одитор и препоръчва назначаването му с изключение на случаите, когато одитираното предприятие разполага с комисия за провеждане на процедура за подбор; когато предприятието разполага с комисия за провеждане на процедура за подбор, одитният комитет наблюдава нейната работа, като въз основа на резултатите от нея предлага на общото събрание на акционерите или съдружниците възлагане на одиторския ангажимент в съответствие с изискванията на чл. 16 от Регламент (ЕС) № 537/2014 ; 7. (изм. и доп. - ДВ, бр. 18 от 2020 г., в сила от 28.02.2020 г.) уведомява чрез своя председател Комисията, както и органите на управление или контрол на предприятието за всяко дадено одобрение по чл. 64, ал. 3 и чл. 66, ал. 3 в 7-дневен срок от датата на решението; 8. отчита дейността си пред органа по назначаване; 9. (изм. - ДВ, бр. 18 от 2020 г., в сила от 28.02.2020 г.) изготвя и чрез своя председател предоставя на Комисията в срок до 31 май годишен доклад за дейността си; докладът се изготвя по форма и със съдържание съгласно приета от Комисията наредба. (2) Управителният орган на предприятието осигурява достатъчни ресурси на одитния комитет за ефективно изпълнение на задълженията му. (3) (Изм. - ДВ, бр. 18 от 2020 г., в сила от 28.02.2020 г.) Членовете на органите на управление или контрол и служителите на предприятието са длъжни да оказват съдействие на одитния комитет при изпълнение на дейността му, включително да предоставят в разумни срокове поисканата от него информация. Наблюдение, оценка и мерки на Комисията по отношение дейността на одитните комитети Чл. 109. (1) (Доп. - ДВ, бр. 79 от 2024 г.) Комисията извършва редовно наблюдение на качеството, развитието и конкуренцията на пазара на предоставяне на услуги във връзка със задължителния одит на предприятията от обществен интерес съгласно изискванията на чл. 27 от Регламент (ЕС) № 537/2014, включително на дейността на одитните комитети. (2) (Нова - ДВ, бр. 18 от 2020 г., в сила от 28.02.2020 г.) Комисията организира създаването и поддържа Регистър на одитните комитети в предприятията от обществен интерес за целите на публичния надзор съгласно чл. 12, ал. 3 . (3) (Нова - ДВ, бр. 18 от 2020 г., в сила от 28.02.2020 г.) Регистърът по ал. 2 съдържа следната информация: 1. наименование на предприятието; 2. единен идентификационен код на предприятието; 3. имената на председателя и на членовете на одитния комитет; 4. (изм. - ДВ, бр. 79 от 2024 г.) телефон и електронен адрес за кореспонденция с одитния комитет. (4) (Нова - ДВ, бр. 18 от 2020 г., в сила от 28.02.2020 г.) Председателят на одитния комитет уведомява писмено Комисията в 14-дневен срок от настъпването или промяната в обстоятелство, подлежащо на вписване в регистъра по ал. 2. (5) (Нова - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра по ал. 2 се определят с наредба, приета от Комисията. (6) (Предишна ал. 2, изм. - ДВ, бр. 18 от 2020 г., в сила от 28.02.2020 г.) Комисията разработва, разпространява и актуализира методически насоки в областта на дейността на одитните комитети в предприятията от обществен интерес в съответствие с изискванията на този закон, приложимите актове на Европейския съюз и добрите практики. Комисията може да дава препоръки за подобряване дейността на одитните комитети в предприятията от обществен интерес. Част пета. АДМИНИСТРАТИВНОНАКАЗАТЕЛНИ РАЗПОРЕДБИ Административни нарушения и наказания Чл. 110. (1) (Изм. - ДВ, бр. 18 от 2020 г., в сила от 28.02.2020 г.) На регистриран одитор се налага глоба или имуществена санкция в размер до 10 на сто от общия обем на нетните приходи от продажби за предходната финансова година спрямо датата на установяване на нарушението, но не по-малко от 2000 лв., когато бъде установено, че: 1. е издал одиторски доклад с одиторско мнение или отказ от издаване на мнение, което не съответства на доказателствата, събрани при извършване на финансовия одит; 2. (изм. - ДВ, бр. 79 от 2024 г.) не е спазил изискванията на приложимите професионални стандарти, което е повлияло отрицателно върху резултатите от работата му и върху издаденото от него одиторско мнение; 3. не е спазил изискванията за независимост и липса на конфликт на интереси; 4. не е спазил изискванията за опазване на професионалната тайна по чл. 11 ; 5. не е изпълнил задължението за предоставяне на заместващия регистриран одитор на информацията съгласно чл. 31, ал. 1, т. 4 и/или ал. 2, т. 2 ; 6. не е спазил изискванията за съхраняване на одиторската документация по чл. 31, ал. 1, т. 10 ; 7. (изм. - ДВ, бр. 79 от 2024 г.) не е изпълнил задълженията по чл. 56, ал. 5, 6 или 7 за създаване и поддържане на досиета или същите са непълни; 8. не е изпълнил задължението за докладване на компетентен орган, осъществяващ надзор над предприятие от обществен интерес, както и на Комисията, или е предоставил непълна или невярна информация по чл. 61 ; 9. не е изпълнил задължението да публикува годишен доклад за прозрачност или публикуваният доклад съдържа непълна или невярна информация съгласно изискванията на чл. 62 ; 10. не е спазил ограниченията или забраните по чл. 64 ; 11. не е спазил изискванията за максимална продължителност по чл. 65 ; 12. не е спазил изискванията за възнагражденията по чл. 66 ; 13. откаже или не съдейства при извършването на инспекция и разследване или възпрепятства по друг начин функциите на Комисията или на ИДЕС; 14. не е издал одиторски доклад за задължителен финансов одит в предприятие от обществен интерес по негова вина, ако не са налице основателни причини по чл. 49, ал. 2 , или при отказ да продължи изпълнението на договора за одит, както и при неиздаване на одиторски доклад в определения срок, който поради датата на неговото по-късно издаване не може да изпълни целта, с която е бил възложен одитът; 15. не е предоставил на Комисията изискваната по този закон информация или я е предоставил по-късно от един месец след определения срок, или е предоставил непълна или невярна информация; 16. (изм. - ДВ, бр. 18 от 2020 г., в сила от 28.02.2020 г.) не е изпълнил предписанията по чл. 89, ал. 2, т. 2 ; 17. не е извършил преглед за контрол на качеството в съответствие с изискванията на чл. 8 от Регламент (ЕС) № 537/2014 ; 18. е извършил преглед за контрол на качеството по реда на чл. 8 от Регламент (ЕС) № 537/2014 и е издаден одиторски доклад с одиторско мнение или отказ от издаване на мнение, което не съответства на доказателствата, събрани при извършването на задължителния финансов одит, и това не е отразено адекватно от извършващия прегледа преди издаване на одиторския доклад; 19. не е представил в срока по чл. 11 от Регламент (ЕС) № 537/2014 допълнителен доклад за одитния комитет или е предаден такъв доклад с невярно или с непълно съдържание. (2) (Изм. - ДВ, бр. 18 от 2020 г., в сила от 28.02.2020 г.) Регистриран одитор се наказва с глоба в размер от 500 до 3000 лв. - за физически лица, или с имуществена санкция в размер от 500 до 5000 лв. - за юридически лица и еднолични търговци, когато бъде установено, че: 1. (изм. - ДВ, бр. 79 от 2024 г.) не са спазени други изисквания на приложимите професионални стандарти, непосочени в ал. 1; 2. е предоставена на Комисията изискваната от този закон информация до един месец след определения срок; 3. не са спазени други изисквания на този закон или актове на Комисията по прилагането му. (3) Когато нарушенията по ал. 1 или 2 са извършени от регистриран одитор, който извършва задължителен финансов одит и свързани с одита услуги от името на одиторското дружество, наказание се налага както на регистрирания одитор - физическо лице, така и на одиторското дружество, от чието име е извършен одитът. (4) Когато исканите по чл. 77, ал. 1, т. 9 и чл. 88, ал. 1 документи и информация не бъдат предоставени или са предоставени след определения срок, или ако са неверни или непълни, на съответното лице, различно от регистриран одитор, се налага глоба или имуществена санкция в размер от 500 до 2000 лв. (5) (Изм. - ДВ, бр. 18 от 2020 г., в сила от 28.02.2020 г.) Председател на управителен съвет или на надзорен съвет или председател на съвета на директорите или управител на предприятие от обществен интерес, който не изпълни задължението си по чл. 107, ал. 2 , се наказва с глоба в размер от 500 до 3000 лв. (6) На предприятие от обществен интерес, което не изпълни задължението си по чл. 107, ал. 1 , се налага имуществена санкция в размер от 2000 до 20 000 лв. (7) На предприятие от обществен интерес, което не изпълни задължението си по чл. 107, ал. 7 , се налага имуществена санкция в размер от 2000 до 20 000 лв. (8) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 108, ал. 1, т. 7 и 9 , се наказва с глоба в размер от 500 до 3000 лв. (9) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 109, ал. 4 , се наказва с глоба в размер от 200 до 2000 лв. (10) (Нова - ДВ, бр. 79 от 2024 г.) На регистриран одитор, който извърши финансов одит по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага глоба или имуществена санкция в размер на 10 на сто от общия обем на нетните приходи от продажби за предходната финансова година спрямо датата на влизане в сила на съответната мярка, но не по-малко от 5000 лв. (11) (Предишна ал. 8 - ДВ, бр. 18 от 2020 г., в сила от 28.02.2020 г., предишна ал. 10 - ДВ, бр. 79 от 2024 г.) При повторно нарушение се налага глоба или имуществена санкция в двоен размер. (12) (Предишна ал. 9 - ДВ, бр. 18 от 2020 г., в сила от 28.02.2020 г., предишна ал. 11 - ДВ, бр. 79 от 2024 г.) Актовете за установяване на нарушенията се съставят от инспекторите на Комисията и от оправомощени от председателя и контрольори от ИДЕС, на които е възложено извършването на инспекцията или разследването. (13) (Предишна ал. 10 - ДВ, бр. 18 от 2020 г., в сила от 28.02.2020 г., предишна ал. 12 - ДВ, бр. 79 от 2024 г.) Наказателните постановления се издават от председателя на Комисията. (14) (Предишна ал. 11 - ДВ, бр. 18 от 2020 г., в сила от 28.02.2020 г., предишна ал. 13 - ДВ, бр. 79 от 2024 г.) Съставянето на актовете, издаването, обжалването и изпълнението на наказателните постановления се извършват по реда на Закона за административните нарушения и наказания . (15) (Нова - ДВ, бр. 79 от 2024 г.) Разпоредбите на ал. 1 - 4 и 10 - 14 се прилагат съответно и за регистрираните одитори по устойчивостта във връзка с извършени ангажименти за сигурност по устойчивостта. Споразумение за прекратяване на административнонаказателното производство Чл. 110а. (Нов - ДВ, бр. 18 от 2020 г., в сила от 28.02.2020 г.) До издаване на наказателно постановление, но не по-късно от 30 дни от предявяване на акта за установяване на административно нарушение, между административнонаказващия орган и нарушителя може да бъде постигнато споразумение за прекратяване на административнонаказателното производство за нарушения по чл. 110, ал. 1 и 2 , освен в случаите на повторност или когато деянието съставлява престъпление. Сключване на споразумение за прекратяване на административнонаказателното производство Чл. 110б. (Нов - ДВ, бр. 18 от 2020 г., в сила от 28.02.2020 г.) (1) Споразумението се изготвя в писмена форма и отразява съгласието на административнонаказващия орган и нарушителя по следните въпроси: 1. има ли извършено деяние, извършено ли е то от нарушителя и извършено ли е виновно, съставлява ли деянието административно нарушение; 2. какъв да бъде размерът на наказанието. (2) Със споразумението не може да се определя размер на глобата или на имуществената санкция, по-нисък от 70 на сто от минималния размер, предвиден за конкретното административно нарушение. (3) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение. (4) В 14-дневен срок от подписване на споразумението за прекратяване на административнонаказателното производство Комисията приема решение, с което одобрява или отказва да одобри споразумението. Решението, с което се одобрява споразумение за прекратяване на административнонаказателното производство, се изпраща на съответния прокурор в 7-дневен срок от неговото издаване. (5) Споразумението се одобрява, ако са спазени изискванията на закона. (6) Решението по ал. 4, с което се одобрява споразумение за прекратяване на административнонаказателното производство, подлежи на протест от прокурора по отношение на неговата законосъобразност пред съда по реда на Административнопроцесуалния кодекс , като протестът не спира изпълнението на решението. Извън случая по предходното изречение решението по ал. 4 не подлежи на обжалване или протест. (7) Сроковете за издаване на наказателно постановление спират да текат от момента на образуване на съдебно производство по протест на прокурора до неговото приключване. (8) В случаите, когато споразумението за прекратяване на административнонаказателното производство не бъде одобрено или решението, с което е одобрено, бъде отменено от съда, административнонаказващият орган издава наказателно постановление по общия ред. Влизане в сила на споразумението за прекратяване на административнонаказателното производство Чл. 110в. (Нов - ДВ, бр. 18 от 2020 г., в сила от 28.02.2020 г.) (1) Споразумението за прекратяване на административнонаказателното производство влиза в сила, ако в 7-дневен срок от уведомяването на нарушителя за одобряването му определената глоба и/или имуществена санкция са платени. (2) В случай на неплащане в срока по ал. 1 на глобата и/или на имуществената санкция производството продължава с издаване на наказателно постановление по общия ред. Публикуване на информация за наложените административни наказания и предприетите административни мерки Чл. 111. (1) Комисията публикува на интернет страницата си всички наложени и влезли в сила административни наказания и надзорни мерки, като се посочва информация за вида и естеството на нарушението и за самоличността на физическото или юридическото лице, по отношение на което същите са наложени. (2) Комисията публикува информацията по ал. 1 на анонимна основа, когато: 1. санкцията е наложена на физическо лице и след предварителна оценка на пропорционалността на публикуването на лични данни се установи, че това публикуване е непропорционално; 2. публикуването би застрашило стабилността на финансовите пазари или текущо разследване; 3. публикуването би причинило непропорционални вреди на засегнатите институции или лица; 4. (нова - ДВ, бр. 18 от 2020 г., в сила от 28.02.2020 г.) е сключено споразумение за прекратяване на административнонаказателно производство по реда на чл. 110а - 110в . Допълнителни разпоредби § 1. По смисъла на този закон: 1. \" Дейност, аналогична на финансов одит \" е дейността като инспектор в Комисията за публичен надзор над регистрираните одитори. 2. \" Добра репутация \" е налице, когато регистрираният одитор - физическо лице, или съдружниците, членовете на управителните или контролните органи на одиторско дружество не са осъждани за умишлено престъпление от общ характер и не са лишени от право да упражняват одиторска професия или дейност или други подобни професии или дейности в областта на финансите и счетоводството. 3. (доп. - ДВ, бр. 79 от 2024 г.) \" Държава членка по произход \" е друга държава - членка на Европейския съюз, която е дала разрешение на регистриран одитор или одиторско дружество да извършва финансов одит или ангажименти за сигурност по устойчивостта в тази държава съгласно националното и законодателство в съответствие с изискванията на чл. 3, параграф 1 от Директива 2006/43/ЕС . 4. (доп. - ДВ, бр. 79 от 2024 г.) \" Експерт \" е физическо лице със специфични познания за финансовите пазари, счетоводството, финансовото отчитане, отчитането на устойчивостта, одитиране или други области, свързани с проверките и практиката на извършваните одити по този закон. 5. \" Заинтересовано лице \" е лице, което притежава правен интерес от дейността на регистриран одитор, Комисията или ИДЕС. 5а. (нова - ДВ, бр. 79 от 2024 г.) \" Изразяване на сигурност по устойчивостта \" е изпълнение на процедурите при ангажимент за сигурност по устойчивостта, в резултат от които регистрираният одитор по устойчивостта формира одиторско мнение, съответно одиторско заключение, изразено в съответствие с чл. 34, параграф 1, ал. 2, буква \"а а\" и чл. 34, параграф 2 от Директива 2013/34/ЕС и приложимите професионални стандарти. 6. (изм. - ДВ, бр. 79 от 2024 г.) \" Инспектор \" е лице, което е в служебни или в извънтрудови правоотношения с Комисията, има подходящо професионално образование и съответстващ опит в областта на финансовия одит, изразяването на сигурност по устойчивостта, финансовото отчитане и отчитането по устойчивостта, не упражнява дейност, свързана с финансовия одит и изразяването на сигурност по устойчивостта, и е преминало обучение за контрол на качеството на дейността на регистрираните одитори. 7. (доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) \" Инспекция \" е съвкупност от процедури за преглед на работата на регистрираните одитори с цел да се гарантира качеството на дейността им и включва оценка за спазването на приложимите професионални стандарти и на изискванията за независимост, на количеството и качеството на изразходваните ресурси, на полученото одиторско възнаграждение и на системата за управление на качеството. Инспекциите могат да са планови и извънпланови, както и пълни и тематични. Пълните инспекции са с обхват съгласно чл. 85, ал. 1, т. 1 - 5 . Тематичните инспекции са с ограничен обхват спрямо изискванията по чл. 85, ал. 1, т. 1 - 5 , като обхватът се определя с решение на Комисията. 8. (доп. - ДВ, бр. 79 от 2024 г.) \" Комисия за подбор \" е комисия, в която акционерите или съдружниците имат съществено влияние и на която е възложено да направи препоръка относно избора на регистриран одитор. 9. (доп. - ДВ, бр. 79 от 2024 г.) \" Компетентен орган на трета държава \" е органът, който отговаря за публичния надзор или за одобряването и регистрацията на лицата, извършващи одит на годишните финансови отчети и изразяващи сигурност по устойчивостта в държави, които не са членки на Европейския съюз. 10. \" Компетентен орган \" е органът или органите, определени със закон, на които са възложени регулирането и/или надзорът над дейността на регистрираните одитори или конкретни функции от регулирането или надзора. Позоваването на \"компетентен орган\" в конкретен член означава позоваване на органа, отговарящ за функциите, посочени в същия член. 11. (доп. - ДВ, бр. 79 от 2024 г.) \" Контрольор \" е лице - член или служител на ИДЕС, преминало обучение за контрол на качеството на дейността на регистрираните одитори и утвърдено от съвета за контрол по качеството на одиторските услуги при ИДЕС. 12. (доп. - ДВ, бр. 79 от 2024 г.) \" Лице, което не упражнява дейност, свързана с финансовия одит и с изразяването на сигурност по устойчивостта \" е всяко физическо лице, което по време на участието си в публичния надзор и през тригодишния период, непосредствено предхождащ това му участие, не е извършвало финансов одит и/или ангажименти за сигурност по устойчивостта по смисъла на този закон, не е притежавало дялове, акции или други ценни книжа, емитирани от одиторско предприятие, не е било член на управителен или контролен орган на одиторско дружество и не е било наето от одиторско дружество или свързано по друг начин с него такова дружество. 13. \" Нетни приходи от продажби \" са общите суми от продажби, получени от дейността на регистрирания одитор, намалени с търговските отстъпки, данъка върху добавената стойност и други данъци, пряко свързани с приходите. Когато регистрираният одитор упражнява одиторска дейност пряко, нетните приходи от продажби за целите на закона обхващат общите суми от продажби, получени от физическото лице пряко, от дейността на търговското дружество, чрез което предоставя одиторски услуги, както и от участието му в гражданско дружество по Закона за задълженията и договорите , когато е приложимо. 14. (изм. - ДВ, бр. 79 от 2024 г.) \" Области, свързани с финансовия одит и с изразяването на сигурност по устойчивостта \" са вътрешният одит, външният одит в публичния сектор, независимият финансов одит, отчитането на устойчивостта, ангажименти за изразяване на сигурност по устойчивостта, финансовото отчитане и счетоводството. 14а. (нова - ДВ, бр. 18 от 2020 г., в сила от 28.02.2020 г.) \" Одитен комитет \" е специализиран, наблюдаващ, консултативен орган с правомощията по чл. 108, ал. 1 . 14б. (нова - ДВ, бр. 79 от 2024 г.) \" Ограничена степен на сигурност \" е такава степен на сигурност, при която одиторският риск е намален до приемливо ниво при конкретните обстоятелства на ангажимента, но е по-висок от този при ангажимент за изразяване на разумна степен на сигурност. Видът, времето на изпълнение и обемът на процедурите при ангажименти с ограничена степен на сигурност са по-ограничени спрямо тези при ангажименти за разумна степен на сигурност. Тя се изразява като негативно одиторско заключение в одиторския доклад като уверение, че не са установени въпроси, факти и обстоятелства, които да пораждат съмнение в регистрирания одитор, че информацията - обект на одит или друг ангажимент за сигурност, не съдържа съществени неправилни отчитания. 15. (доп. - ДВ, бр. 79 от 2024 г.) \" Одитор на група \" е регистриран одитор, който извършва финансов одит на консолидирани финансови отчети на предприятие или когато е приложимо - извършва ангажименти за сигурност на консолидиран отчет за устойчивостта. 16. (изм. - ДВ, бр. 79 от 2024 г.) \" Одитор от трета държава \" е физическо лице, което притежава правоспособност за извършването на финансов одит на годишни финансови отчети или когато е приложимо - за извършването на ангажименти за сигурност по устойчивостта, на предприятие, учредено в трета държава, и което е различно от лице, регистрирано в държава - членка на Европейския съюз. 17. \" Одиторска мрежа \" е обединение, към което принадлежи регистриран одитор или одиторското дружество и което има за цел сътрудничество, подялба на приходи или разходи, или съсобственост на акции, контрол или управление, общи политики и процедури за контрол на качеството, обща бизнес стратегия, използване на обща фирма или на значителна част от професионалните ресурси. 18. (доп. - ДВ, бр. 79 от 2024 г.) \" Одиторска професия \" е професията на регистрираните одитори по предоставянето на услуги по финансов одит, изразяване на сигурност по устойчивостта, свързани с одита услуги или аналогични на тях, пряко или чрез одиторско дружество. 19. (доп. - ДВ, бр. 79 от 2024 г.) \" Одиторски ангажимент \" е ангажимент за финансов одит или ангажимент за сигурност по устойчивостта. 19а. (нова - ДВ, бр. 79 от 2024 г.) \" Одиторско дружество \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на отчети за устойчивостта, и което е вписано в регистъра по чл. 20 . 20. (доп. - ДВ, бр. 79 от 2024 г.) \" Одиторско дружество от трета държава \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на предприятие, учредено в трета държава, и което е различно от предприятието, регистрирано като одиторско дружество в държава - членка на Европейския съюз. 21. \" Опит в областта на финансовия одит \" е опитът в областта на счетоводството, финансовото отчитане и одита. 21а. (нова - ДВ, бр. 79 от 2024 г.) \" Опит в областта на изразяването на сигурност по устойчивостта \" е опитът в областта на извършването на ангажименти за сигурност по устойчивостта, отчитането на устойчивостта или други услуги, свързани с отчитането на корпоративното устойчиво развитие. 22. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) \" Основен предмет на дейност \" е дейността на търговското дружество, когато общата стойност на нетните приходи от продажби от тази дейност е повече от 50 на сто от общата стойност на нетните приходи от продажби за отчетния период. В сумата на нетните приходи от продажби от финансов одит и от ангажименти за сигурност по устойчивостта се включват и приходите от изпълнение на ангажименти, различни от финансов одит или от ангажименти за сигурност по устойчивостта, които по закон се изискват от регистриран одитор, както и приходите от изпълнение на одиторски услуги към компоненти за целите на финансов одит и ангажименти за сигурност по устойчивостта на група. 23. \" Отговорен одитор \" е одитор: а) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит, или когато е приложимо - за извършването на ангажимента за сигурност по устойчивостта, от името на одиторското дружество, или б) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит на финансовите отчети или когато е приложимо - за извършването на ангажимента за сигурност по устойчивостта, на групата, и одитор, определен като ръководещ и основно отговорен за извършването на одита на финансовите отчети или когато е приложимо - за извършването на ангажимента за сигурност по устойчивостта, на основните дъщерни компании, в случаи на одит на група, или в) (доп. - ДВ, бр. 79 от 2024 г.) който подписва одиторския доклад за финансов одит или когато е приложимо - по ангажимента за сигурност по устойчивостта. 23а. (нова - ДВ, бр. 79 от 2024 г.) \" Отчет за устойчивостта \" е отчетът относно устойчивото развитие по смисъла на чл. 2, т. 18 от Директива 2013/34/ЕС и Закона за счетоводството . 24. \" Предприятие \" е понятие по смисъла на чл. 2 от Закона за счетоводството . 25. (изм. и доп. - ДВ, бр. 79 от 2024 г.) \" Повторно \" е нарушението, извършено в едногодишен срок от издаването на влязло в сила наказателното постановление или сключено споразумение по реда на чл. 110а , съответно от издаването на влязло в сила решение за налагане на дисциплинарна мярка, с което на нарушителя е наложено наказание, съответно наложена дисциплинарна мярка, за същото по вид нарушение. 26. \" Предприятие от обществен интерес \" е понятие по смисъла на § 1, т. 22 от допълнителните разпоредби на Закона за счетоводството . 26а. (нова - ДВ, бр. 79 от 2024 г.) \" Признати форми на обучение \" са формите на обучение, определени съгласно правилата по чл. 71, ал. 3, т. 4 . 27. \" Приложима рамка за финансово отчитане \" е възприетата от предприятието рамка за финансово отчитане при изготвяне на финансовия отчет, която е подходяща от гледна точка на естеството на предприятието и целта на финансовия отчет или която се изисква от закон или от друг нормативен акт. Приложимата рамка за финансово отчитане определя формата и съдържанието на финансовия отчет. 28. (изм. - ДВ, бр. 79 от 2024 г.) \" Приложима рамка за отчитане по устойчивостта \" е възприетата от предприятието отчетна рамка по устойчивостта, която е подходяща от гледна точка на естеството на предприятието и целта на отчета за устойчивостта или която се изисква от закон или от друг нормативен акт. Приложимата рамка за отчитане по устойчивостта определя формата и съдържанието на отчета за устойчивостта. 28а. (нова - ДВ, бр. 79 от 2024 г.) \" Принцип за съпоставимост и равностойност на изискванията \" е изискване за наличието на съпоставимост и равностойност на изискванията, прилагани едновременно от Комисията и компетентните органи на третите държави при вписването на регистрирани одитори и при предоставянето на работни документи, в съответствие с чл. 44, параграф 1 от Директива 2006/43/ЕО . 29. (отм. - ДВ, бр. 18 от 2020 г., в сила от 28.02.2020 г.) 29а. (нова - ДВ, бр. 79 от 2024 г.) \" Проверка \" по смисъла на чл. 38, ал. 6 е съвкупност от процедури за преглед на качеството на професионалната дейност на членовете на ИДЕС, както и извършването на инспекции в изпълнение на делегирана по чл. 85, ал. 3 функция. 30. \" Професионален скептицизъм \" е такова поведение, при което се поставя под въпрос и се отделя повишено внимание на условия, които може да са показателни за евентуални неточности, дължащи се на грешка или измама, както и критична оценка на одитните данни. 31. \" Професионална дейност на член на ИДЕС \" е дейността по предоставянето на услуги, изискващи счетоводни или свързани с тях умения, извършвани от членовете на ИДЕС, включващи ангажименти за финансов одит, за преглед на финансова информация и за изразяване на сигурност, различни от одит или преглед, по договорени процедури и за компилация. 32. (доп. - ДВ, бр. 79 от 2024 г.) \" Професионална дейност на регистрирания одитор \" е дейността по задължителен финансов одит, задължителен ангажимент за изразяване на сигурност по устойчивостта и свързани с одита услуги. 33. (изм. и доп. - ДВ, бр. 79 от 2024 г.) \" Професионална преценка \" е компетентно, адекватно и съответно на обстоятелствата прилагане на полученото практическо обучение, знанията и опита на регистрирания одитор в съответствие с професионалните стандарти, етичните изисквания и приложимата отчетна рамка при вземането на решения при извършването на финансов одит или ангажимент за изразяване на сигурност по устойчивостта. 34. (изм. и доп. - ДВ, бр. 79 от 2024 г.) \" Разследване \" е изпълнението на съвкупност от процедури за преглед на работата на регистрираните одитори с цел разкриване и оценяване на неправилно изпълнение на ангажименти за задължителен финансов одит, на задължителни ангажименти за сигурност по устойчивостта и свързани с одита услуги спрямо изискванията на приложимите професионални стандарти и на законовите разпоредби. 35. (изм. - ДВ, бр. 79 от 2024 г.) \" Разумна степен на сигурност \" е висока, но не абсолютна, степен на сигурност, при която одиторският риск е намален до приемливо ниско ниво при конкретните обстоятелства на ангажимента. Видът, времето на изпълнение и обемът на процедурите при ангажименти с разумна степен на сигурност са по-разширени спрямо тези при ангажименти за ограничена степен на сигурност. Тя се изразява като позитивно одиторско мнение в одиторския доклад като уверение, че информацията - обект на одит или друг ангажимент за сигурност, не съдържа съществени неправилни отчитания. 36. (доп. - ДВ, бр. 79 от 2024 г.) \" Регистриран одитор \" е физическо лице или одиторско дружество, вписано в регистъра по чл. 20 , което има право да подписва одиторски доклади с одиторско мнение върху финансови отчети и/или одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 37. (доп. - ДВ, бр. 79 от 2024 г.) \" Регистриран одитор от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с мнение върху годишните финансови отчети на предприятия, както и когато е приложимо - с одиторско мнение, съответно одиторско заключение, относно информацията в отчета по устойчивостта към доклада за дейността. 37а. (нова - ДВ, бр. 18 от 2020 г., в сила от 28.02.2020 г.) \" Регистриран одитор, който е свързан по друг начин с регистрирания одитор - физическо лице, или с одиторското дружество \" съгласно чл. 21, ал. 2, т. 4 и ал. 3, т. 10 е лице, отговарящо на критериите по член 3, параграф 1, точка 26 от Регламент (ЕС) № 596/2014 на Европейския парламент и на Съвета от 16 април 2014 г. относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията (ОВ, L 173/1 от 12 юни 2014 г.). 37б. (нова - ДВ, бр. 79 от 2024 г.) \" Регистриран одитор по устойчивостта \" е регистриран одитор, вписан в регистъра по чл. 20 , който има право да подписва одиторски доклади с одиторско мнение, съответно одиторско заключение, относно информацията в отчета за устойчивостта към доклада за дейността. 37в. (нова - ДВ, бр. 79 от 2024 г.) \" Регистриран одитор по устойчивостта от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 38. \" Ръководство \" са лицата, управляващи и представляващи одитираното предприятие. 39. \" Ръководна длъжност \" е длъжност, включваща изпълнение на функции по ръководство и контрол на структурни звена, които имат пряко отношение към осъществяване на основния предмет на дейност на предприятието. 40. \" Свързани с одита услуги \" са: а) одити на финансови отчети, изготвени в съответствие с рамки със специално предназначение за регулаторни или надзорни цели, на предприятия от обществен интерес; б) (доп. - ДВ, бр. 79 от 2024 г.) ангажименти за изразяване на сигурност, извършвани по силата на закон или предназначени за широк кръг потребители и различни от одити или прегледи на историческа финансова информация, на предприятия от обществен интерес; в) ангажименти за изразяване на сигурност относно отчети за парникови газове. 41. \" Свързани лица \" е понятие по смисъла на § 1, т. 3 от допълнителните разпоредби на Данъчно-осигурителния процесуален кодекс . 42. (изм. - ДВ, бр. 25 от 2022 г., в сила от 29.03.2022 г.) \" Тесни връзки \" е понятие по смисъла на член 4, параграф 1, точка 38 от Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и за изменение на Регламент (ЕС) № 648/2012 (ОВ, L 176/1 от 27 юни 2013 г.). 43. \" Условно възнаграждение \" - условни са възнагражденията за одиторски ангажименти, изчислени върху предварително определена основа, свързана с резултата от дадена сделка или от извършената работа. Възнагражденията не се смятат за условни, когато са определени от съд или от компетентен орган. 44. (изм. - ДВ, бр. 15 от 2018 г., в сила от 16.02.2018 г.) \" Финансови инструменти \" е понятие съгласно чл. 4 от Закона за пазарите на финансови инструменти . 45. (доп. - ДВ, бр. 79 от 2024 г.) \" Широк кръг потребители \" са неограничен брой лица, различни от ръководството на одитираното предприятие и/или от посочените в договора за съответната услуга конкретни потребители на финансовата информация, както и когато е приложимо - на информация, изготвена за целите на отчитането на устойчивостта. § 2. (1) Този закон въвежда изискванията на: 1. Директива 2006/43/ЕС на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета; 2. Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети; 3. член 35 от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (OB, L 182/19 от 29 юни 2013 г.); 4. (нова - ДВ, бр. 79 от 2024 г.) Директива (ЕС) 2022/2464 на Европейския парламент и на Съвета от 14 декември 2022 г. за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта. (2) Този закон предвижда мерки по прилагане на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията. Преходни и Заключителни разпоредби § 3. Този закон отменя Закона за независимия финансов одит (обн., ДВ, бр. 101 от 2001 г.; изм., бр. 91 от 2002 г., бр. 96 от 2004 г., бр. 77 и 105 от 2005 г., бр. 30, 33, 62 и 105 от 2006 г., бр. 67 от 2008 г., бр. 95 от 2009 г., бр. 54 от 2010 г., бр. 99 от 2011 г., бр. 38, 60 и 102 от 2012 г., бр. 15 от 2013 г. и бр. 61 и 95 от 2015 г.). § 4. Председателят и членовете на Комисията за публичен надзор на регистрираните одитори продължават да изпълняват своите правомощия до изтичане на мандата, за който са избрани. § 5. За извършването на одити на финансови отчети на предприятия от обществен интерес и на одити на финансови отчети по Кодекса за застраховането , Кодекса за социално осигуряване и Закона за кредитните институции за отчетни периоди, завършващи на 31 декември 2016 г., се прилага отмененият Закон за независимия финансов одит . § 6. (1) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 20 и повече последователни години, не може да приеме или продължи ангажимент за задължителен финансов одит с този одитор, считано от 17 юни 2020 г. (2) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 11 и повече последователни години, но по-малко от 20 последователни години, не може да приеме или продължи ангажимент за задължителен финансов одит с този одитор, считано от 17 юни 2023 г. (3) Предприятие от обществен интерес, което до 17 юни 2016 г. включително е приело ангажимент за задължителен финансов одит с регистриран одитор, който до 16 юни 2014 г. включително е предоставял на същото предприятие услуги за задължителен финансов одит в продължение на по-малко от 11 последователни години, може да приема и продължава ангажименти за задължителен финансов одит с този одитор до достигане на максималната продължителност по чл. 65 . § 7. (1) В 6-месечен срок от влизането в сила на закона Комисията за публичен надзор на регистрираните одитори и Институтът на дипломираните експерт-счетоводители привеждат дейността си в съответствие с него. (2) В тримесечен срок от влизането в сила на закона Институтът на дипломираните експерт-счетоводители привежда в съответствие с него професионалните печати на регистрираните одитори. § 8. В 6-месечен срок от влизането в сила на закона: 1. предприятията от обществен интерес създават одитен комитет и приемат правила за дейността му в съответствие с чл. 107, ал. 7 ; 2. Агенцията по вписванията привежда дейността си в съответствие с него. § 9. Актовете на Комисията за публичен надзор на регистрираните одитори и на Института на дипломираните експерт-счетоводители, издадени до влизането в сила на закона, се прилагат, доколкото не му противоречат. § 10. Незавършените административнонаказателни производства, инспекции и разследвания до влизането в сила на закона се довършват по реда на отменения Закон за независимия финансов одит . § 11. В Кодекса за застраховането (обн., ДВ, бр. 102 от 2015 г.; доп., бр. 62 от 2016 г.) се правят следните изменения и допълнения: 1. В чл. 101 : а) алинея 1 се изменя така: \"(1) Годишните финансови отчети на застраховател, съответно презастраховател, застрахователен холдинг и финансов холдинг със смесена дейност със седалище в Република България, техните консолидирани финансови отчети, когато е приложимо, както и годишни справки, доклади и приложения по чл. 126, ал. 1 се проверяват и заверяват съвместно от две одиторски дружества, които са регистрирани одитори съгласно Закона за независимия финансов одит. Когато застрахователят е без право на достъп до единния пазар по чл. 16, проверката и заверката се извършват от едно одиторско дружество.\"; б) алинея 3 се изменя така: \"(3) Не може да бъде одитор по ал. 1 одиторско дружество, при което на регистрираните одитори, които ще извършат заверката от негово име, е отнемана правоспособност като одитор в Република България или в друга държава членка или не отговаря на критериите по чл. 101а, ал. 3.\"; в) алинея 4 се отменя. 2. Създава се чл. 101а : \"Утвърждаване на одитори Чл. 101а. (1) Застрахователите, презастрахователите, застрахователните холдинги и финансовите холдинги със смесена дейност със седалище в Република България избират одиторите по чл. 101, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от комисията, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" 3. В чл. 103 навсякъде думите \"одиторско предприятие\" се заменят с \"одиторите по чл. 101, ал. 1\". 4. В чл. 125 се създава ал. 3: \"(3) Управителният орган на застрахователен холдинг или финансов холдинг със смесена дейност със седалище в Република България, който е начело на група, изготвя и представя в комисията финансови отчети на предприятието, както и консолидираните финансови отчети, одитирани в съответствие с чл. 101, ал. 1 в срок не по-късно от 20 седмици след края на финансовата година.\" 5. В чл. 126, ал. 3 думите \"специализираното одиторско предприятие по чл. 101\" се заменят с \"одиторите по чл. 101, ал. 1\". 6. В чл. 587, ал. 3 : а) в т. 1 думите \"одиторското предприятие\" се заменят с \"одиторите по чл. 101, ал. 1\"; б) в т. 10 думите \"одиторско предприятие\" се заменят с \"регистрирани одитори съгласно Закона за независимия финансов одит\". 7. В чл. 599, ал. 3 и 4 думите \"одиторското предприятие\" се заменят с \"одиторите по чл. 101, ал. 1\". § 12. В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. - бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59, 68, 76, 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. - бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г. и бр. 62 от 2016 г.) се правят следните изменения и допълнения: 1. В чл. 187 : а) в ал. 1 думите \"от двама регистрирани одитори или от специализирано одиторско предприятие\" се заменят със \"съвместно от две одиторски дружества, които са регистрирани одитори съгласно Закона за независимия финансов одит\"; б) в ал. 2 думите \"и специализираните одиторски предприятия\" се заличават. 2. Създава се чл. 187а : \"Избор и назначаване на одитори Чл. 187а. (1) Пенсионноосигурителните дружества избират одиторите по чл. 187, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от Комисията за финансов надзор, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" § 13. В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г. и бр. 33, 59, 62 и 81 от 2016 г.) се правят следните изменения и допълнения: 1. В чл. 71, ал. 1, т. 7 думата \"одитор\" се заменя с \"одитори\". 2. В чл. 76 : а) в ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\"; б) в ал. 4 думата \"одитор\" се заменя с \"одитори\" и се създава изречение второ: \"Българската народна банка, съгласувано с Комисията за публичен надзор над регистрираните одитори, приема критерии за съгласуване на избора.\"; в) в ал. 6 думата \"одитор\" се заменя с \"одитори\"; г) в ал. 7 в текста преди т. 1 думите \"одиторът дава\" се заменят с \"одиторите дават\", а думите \"Одиторът извършва преглед и изразява\" се заменят с \"Одиторите извършват преглед и изразяват\". 3. В чл. 77, ал. 1, т. 4 думите \"одиторът да завери\" се заменят с \"одиторите да заверят\". 4. В чл. 78, ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\". § 14. В Закона за счетоводството (обн., ДВ, бр. 95 от 2015 г.; изм., бр. 74 от 2016 г.) се правят следните изменения и допълнения: 1. В чл. 38 се създава ал. 11: \"(11) В срок до 31 юли на текущата година Агенцията по вписванията предоставя в електронен вид на Националната агенция за приходите списък с предприятията, които не са публикували годишните си финансови отчети за предходната година в срока по ал. 1 и 2. Списъкът трябва да съдържа наименованието на предприятието и код по БУЛСТАТ. В срок до 30 септември на текущата година Националната агенция за приходите предприема необходимите мерки за извършването на проверки и установяване на нарушения по ал. 1 - 10.\" 2. В чл. 74, ал. 1 след думите \"не публикува финансов отчет\" се добавя \"в сроковете по чл. 38\". 3. В § 1, т. 22 от допълнителните разпоредби буква \"л\" се изменя така: \"л) ВиК оператори по смисъла на чл. 2, ал. 1 от Закона за регулиране на водоснабдителните и канализационните услуги, които са средни и големи предприятия.\" § 15. В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г. и бр. 42 и 76 от 2016 г.) се правят следните изменения: 1. В глава четиринадесета в наименованието на раздел III думата \"независим\" се заменя с \"регистриран\". 2. В чл. 150 : а) в ал. 1 в текста преди т. 1 думите \"независим одитор\" се заменят с \"регистриран одитор съгласно Закона за независимия финансов одит\"; б) в ал. 2 думата \"независимия\" се заменя с \"регистрирания\"; в) в ал. 3 думите \"независим\" и \"независимият\" се заменят съответно с \"регистриран\" и \"регистрираният\". 3. В чл. 151, ал. 1, т. 3 думата \"независимия\" се заменя с \"регистрирания\". § 16. В Закона за допълнителния надзор върху финансовите конгломерати (обн., ДВ, бр. 59 от 2006 г.; изм., бр. 52 от 2007 г., бр. 77 и 105 от 2011 г., бр. 70 от 2013 г., бр. 27 от 2014 г. и бр. 102 от 2015 г.) се правят следните изменения: 1. В чл. 19, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 20, ал. 3, т. 7 думата \"независим\" се заменя с \"регистриран\". § 17. В Закона за платежните услуги и платежните системи (обн., ДВ, бр. 23 от 2009 г.; изм., бр. 24 и 87 от 2009 г., бр. 101 от 2010 г., бр. 105 от 2011 г., бр. 103 от 2012 г., бр. 57 и 102 от 2015 г. и бр. 59 от 2016 г.) в чл. 23, ал. 1 думите \"специализирано одиторско предприятие\" се заменят с \"одиторско дружество\". § 18. В Закона за филмовата индустрия (обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 и 74 от 2009 г., бр. 99 от 2010 г.; Решение № 1 на Конституционния съд от 2011 г. - бр. 31 от 2011 г.; изм., бр. 82 от 2012 г. и бр. 15 и 68 от 2013 г.) в чл. 26, ал. 3 думите \"независим финансов одитор\" се заменят с \"регистриран одитор съгласно Закона за независимия финансов одит\". § 19. В Закона за пощенските услуги (обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г., бр. 35, 87 и 93 от 2009 г., бр. 101 и 102 от 2010 г., бр. 105 от 2011 г., бр. 38 от 2012 г., бр. 61 от 2014 г. и бр. 81 от 2016 г.) се правят следните изменения: 1. В чл. 29а, ал. 3 думата \"одитор\" се заменя с \"регистриран одитор съгласно Закона за независимия финансов одит\". 2. В чл. 29б, ал. 5 думата \"независим\" се заменя с \"регистриран\". § 20. В Закона за банковата несъстоятелност (обн., ДВ, бр. 92 от 2002 г.; изм., бр. 67 от 2003 г., бр. 36 от 2004 г., бр. 31 и 105 от 2005 г., бр. 30, 34, 59 и 80 от 2006 г., бр. 53 и 59 от 2007 г., бр. 67 от 2008 г., бр. 105 от 2011 г., бр. 98 от 2014 г., бр. 22, 41, 50, 61, 62 и 94 от 2015 г. и бр. 33 от 2016 г.) се правят следните изменения: 1. В чл. 78, ал. 1 думите \"изготвянето на оценката по чл. 80, ал. 1\" се заменят със \"завършването на инвентаризацията и оценката по чл. 52, ал. 1\". 2. В чл. 80, ал. 7 думите \"специализирано одиторско предприятие\" се заменят с \"одиторско дружество\". § 21. В Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г. и бр. 13, 15, 57 и 61 от 2016 г.) се правят следните изменения: 1. В чл. 170, ал. 1, т. 5 думите \"или специализирано одиторско предприятие\" се заличават. 2. В чл. 172, ал. 1, т. 13 думите \"или от специализирано одиторско предприятие\" се заличават. § 22. В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. - бр. 23 от 2015 г.; изм., бр. 24, 29, 61 и 79 от 2015 г. и бр. 50 от 2016 г.) се правят следните изменения: 1. В чл. 172, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 188, ал. 4 думата \"независим\" се заменя с \"регистриран\". 3. В чл. 222, ал. 8 думата \"независим\" се заменя с \"регистриран\". § 23. В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г. и бр. 45 и 58 от 2016 г.) в чл. 48, ал. 2, т. 18 думите \"или специализирано одиторско предприятие\" се заличават. § 24. В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36, 65, 66, 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г. и бр. 15, 51 и 52 от 2016 г.) в § 46, ал. 2 от преходните и заключителните разпоредби думата \"одитор\" се заменя с \"регистриран одитор съгласно Закона за независимия финансов одит\". § 25. В Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. - бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г. и бр. 58, 60, 74 и 88 от 2016 г.) в чл. 166, ал. 3, т. 2 думите \"или специализирано одиторско предприятие\" се заличават. § 26. В Закона за финансовото управление и контрол в публичния сектор (обн., ДВ, бр. 21 от 2006 г.; изм., бр. 42 от 2009 г., бр. 54 от 2010 г., бр. 98 от 2011 г., бр. 15 от 2013 г. и бр. 43 от 2016 г.) в чл. 16 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звено в специализираната администрация на Министерството на финансите, което е на негово пряко подчинение. (3) Служителите по ал. 2 трябва да имат завършено висше образование и придобита образователно-квалификационна степен \"магистър\" и най-малко три години стаж в областта на вътрешния контрол, вътрешния или външния одит.\" § 27. В Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г., бр. 42, 44, 78, 80, 82 и 99 от 2009 г., бр. 54 от 2010 г., бр. 8 и 98 от 2011 г., бр. 50 от 2012 г., бр. 15 от 2013 г., бр. 101 от 2015 г. и бр. 43 и 51 от 2016 г.) се правят следните изменения и допълнения: 1. В чл. 12, ал. 1 се създава изречение трето: \"Вътрешният одит в Министерството на финансите може да се осъществява от вътрешни одитори в рамките на звеното по чл. 16, ал. 2 от Закона за финансовото управление и контрол в публичния сектор, като в този случай ръководителят на звеното е ръководител и на вътрешния одит в Министерството на финансите и трябва да отговаря на изискванията на чл. 21, ал. 1 и 2.\" 2. В чл. 14, ал. 1 думите \"ал. 1\" се заменят с \"ал. 2\". 3. В чл. 47 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звеното по чл. 16, ал. 2 от Закона за финансовото управление и контрол в публичния сектор. (3) Служителите по ал. 2 трябва да отговарят на изискванията на чл. 21, ал. 1.\" § 28. В Закона за гражданското въздухоплаване (обн., ДВ, бр. 94 от 1972 г.; изм. и доп., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г., бр. 35, 47, 82 и 102 от 2009 г., бр. 63, 73 и 94 от 2010 г., бр. 41, 81 и 99 от 2011 г., бр. 38, 60 и 82 от 2012 г., бр. 15 и 66 от 2013 г., бр. 12, 53 и 98 от 2014 г., бр. 28 и 89 от 2015 г. и бр. 15 от 2016 г.) в чл. 48 думата \"независим\" се заличава. ------------------------- Законът е приет от 43-то Народно събрание на 15 ноември 2016 г. и е подпечатан с официалния печат на Народното събрание. Преходни и Заключителни разпоредби КЪМ ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 15 ОТ 2018 Г., В СИЛА ОТ 16.02.2018 Г.) § 42. Този закон влиза в сила от деня на обнародването му в \"Държавен вестник\", с изключение на: 1. член 222, ал. 1 - 3 , които влизат в сила от 3 септември 2019 г.; 2. параграф 13, т. 12, буква \"а\" , която влиза в сила от 1 януари 2018 г.; 3. параграф 13, т. 12, буква \"б\" , която влиза в сила от 21 ноември 2017 г.; 4. параграф 17, т. 37 относно чл. 264а и т. 39 относно чл. 273б , които влизат в сила от 1 януари 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 18 ОТ 2020 Г., В СИЛА ОТ 28.02.2020 Г.) § 46. Всички относими към вписването на регистрираните одитори в регистъра по чл. 20 документи и информация се предават от ИДЕС на Комисията в 6-месечен срок от влизането в сила на този закон. До предаването на пълната документация и информация се прилагат условията за поддържане на регистъра до влизането в сила на закона . § 47. Измененията относно ротацията на регистрираните одитори по чл. 65, ал. 3 и 4 влизат в сила за одити на финансови отчети за отчетни периоди, завършващи на 31 декември 2019 г. § 48. Председателите на одитните комитети в предприятията от обществен интерес са длъжни да предоставят първоначалната информация по чл. 109, ал. 4 в 6-месечен срок от влизането в сила на този закон . § 49. По незавършените административнонаказателни производства към датата на влизане в сила на този закон могат да бъдат сключвани споразумения за прекратяването им по реда на чл. 110а - 110в . § 50. Комисията издава наредбите по чл. 20, ал. 8 , чл. 108, ал. 1, т. 9 и чл. 109, ал. 5 в срок до три месеца от влизането в сила на този закон . . . . . . . . . . . . . . . . . . . . . . . . . . . . . . . . . . . . § 66. Законът влиза в сила от деня на обнародването му в \"Държавен вестник\", с изключение на: 1. параграф 57, т. 2 и § 60 , които влизат в сила от 1 януари 2020 г.; 2. параграф 57, т. 1 , която влиза в сила от 1 януари 2021 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ДАНЪЧНО-ОСИГУРИТЕЛНИЯ ПРОЦЕСУАЛЕН КОДЕКС (ОБН. - ДВ, БР. 105 ОТ 2020 Г., В СИЛА ОТ 01.01.2021 Г.) § 72. Законът влиза в сила от 1 януари 2021 г., с изключение на: 1. параграф 34 , който влиза в сила от 1 май 2021 г.; 2. параграфи 55 , 58 , 59 , 60 и § 69 относно създаването на чл. 26б от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , които влизат в сила от деня на обнародването му в \"Държавен вестник\"; 3. параграф 69 относно създаването на чл. 26а от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , който влиза в сила от 7 декември 2020 г. Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ (ОБН. - ДВ, БР. 25 ОТ 2022 Г., В СИЛА ОТ 29.03.2022 Г.) § 94. Законът влиза в сила от деня на обнародването му в \"Държавен вестник\", с изключение на § 79, т. 1, 4 и т. 9, буква \"а\" , които влизат в сила от 19 октомври 2022 г. Преходни и Заключителни разпоредби КЪМ ЗАКОНА ЗА ВЪВЕЖДАНЕ НА ЕВРОТО В РЕПУБЛИКА БЪЛГАРИЯ (ОБН. - ДВ, БР. 70 ОТ 2024 Г.) . . . . . . . . . . . . . . . . . . . . . . . . . . . . . . . . . . . § 5. (1) [ * ] Действащите нормативни актове, които уреждат задължения за плащане на такси, санкции, глоби и други публични задължения към държавата и общините в български левове, продължават да се прилагат в съответствие с предвидените в този закон правила за превалутиране. (2) Когато паричната сума в левове е посочена в закон или в подзаконов нормативен акт като резултат от въвеждане в българското законодателство на правен акт на Европейския съюз, в който изрично е посочена съответна сума в евро, при изменение на закона, съответно на подзаконовия нормативен акт, се посочва сумата в евро от правния акт на Европейския съюз. . . . . . . . . . . . . . . . . . . . . . . . . . . . . . . . . . . . § 60. Параграф 5, ал. 1 , § 8 - 36 , § 37, т. 1 - 12 и 14 - 20 и § 38 - 59 влизат в сила от датата, определена в Решение на Съвета на Европейския съюз за приемането на еврото от Република България, прието в съответствие с чл. 140, параграф 2 от Договора за функционирането на Европейския съюз и Регламент на Съвета на Европейския съюз, приет в съответствие с чл. 140, параграф 3 от Договора за функционирането на Европейския съюз . Преходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ (ОБН. - ДВ, БР. 79 ОТ 2024 Г.) § 91. За регистрираните одитори, които са вписани или са в процес на вписване към 1 януари 2024 г. в регистъра по чл. 20 , за дипломираните експерт-счетоводители, които към 1 януари 2024 г. са в процес по вписване в регистъра по чл. 17 , както и за кандидатите за дипломирани експерт-счетоводители, които към 1 януари 2024 г. са в процедура по кандидатстване и при условие че тази процедура приключи успешно до 1 януари 2026 г., допълнителните изисквания по отношение придобиването на квалификация на регистриран одитор по устойчивостта по глава втора не се прилагат. Тези лица могат да упражняват дейност като регистриран одитор по устойчивостта, след успешно придобиване на необходимите познания по отчитане на устойчивостта и по изразяване на сигурност по устойчивостта, включително по темите, посочени в член 19а, ал. 1 , чрез допълнително обучение по реда на правилата по чл. 71, ал. 3, т. 4 . § 92. Обученията по § 91 се провеждат от Института на дипломираните експерт-счетоводители. § 93. До приемане от Европейската комисия на стандартите по чл. 9, ал. 2 се прилагат Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. § 94. В тримесечен срок от влизането в сила на закона се обнародват в \"Държавен вестник\" Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. Стандартите се обнародват с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 95. В тримесечен срок от влизането в сила на закона в \"Държавен вестник\" се обнародва Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители. Ръководството се обнародва с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. § 96. До приемане от Европейската комисия на посочените в чл. 3а, ал. 4 Европейски стандарти за изразяване на сигурност по устойчивостта се изпълняват задължителни ангажименти за изразяване на ограничена степен на сигурност върху отчетите за устойчивостта на предприятията, освен ако предприятие не поиска извършването на ангажимент за изразяване на разумна степен сигурност върху неговия отчет за устойчивостта. § 97. За служителите от администрацията на Комисията, които са в трудови или служебни правоотношения преди 1 януари 2025 г., изпитите по чл. 19а, ал. 1 се признават за успешно положени, след успешно придобиване на необходимите познания по отчитане на устойчивостта и по изразяване на сигурност по устойчивостта, чрез допълнително обучение по реда на правилата по чл. 71, ал. 3, т. 4 . § 98. В шестмесечен срок от влизането в сила на закона Общото събрание на Института на дипломираните експерт-счетоводители приема съответните промени в устава си. § 99. В тримесечен срок от влизането в сила на този закон всеки регистриран одитор създава персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила на Комисията за публичен надзор над регистрираните одитори за вписване в регистъра по чл. 20 . § 100. За избора на регистрирани одитори по устойчивостта за отчетната 2024 г. не се прилагат изискванията на чл. 108, ал. 1, т. 6 . § 101. Незавършените административни, административнонаказателни и дисциплинарни производства към датата на влизането в сила на закона се довършват по реда на този закон . . . . . . . . . . . . . . . . . . . . . . . . . . . . . . . . . . . . Релевантни актове от Европейското законодателство Директиви: ДИРЕКТИВА (ЕС) 2023/2864 НА ЕВРОПЕЙСКИЯ ПАРЛАМЕНТ И НА СЪВЕТА от 13 декември 2023 година за изменение на някои директиви във връзка със създаването и функционирането на европейската единна точка за достъп ДИРЕКТИВА (ЕС) 2022/2464 НА ЕВРОПЕЙСКИЯ ПАРЛАМЕНТ И НА СЪВЕТА от 14 декември 2022 година за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта ДИРЕКТИВА 2014/56/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети ДИРЕКТИВА 2013/34/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета ДИРЕКТИВА 2006/43/ЕО НА ЕВРОПЕЙСКИЯ ПАРЛАМЕНТ И НА СЪВЕТА от 17 май 2006 година относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета Регламенти: РЕГЛАМЕНТ (ЕС) № 596/2014 НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията РЕГЛАМЕНТ (ЕС) № 537/2014 НА EВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията РЕГЛАМЕНТ (ЕС) № 575/2013 НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно пруденциалните изисквания за кредитните институции и инвестиционните посредници и за изменение на Регламент (ЕС) № 648/2012\n\nЗАКОН ЗА НЕЗАВИСИМИЯ ФИНАНСОВ ОДИТ И ИЗРАЗЯВАНЕТО НА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.)\n\nЗАКОН ЗА НЕЗАВИСИМИЯ ФИНАНСОВ ОДИТ И ИЗРАЗЯВАНЕТО НА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.)\n\nОбн. ДВ. бр. 95 от 29 Ноември 2016г. , изм. ДВ. бр. 15 от 16 Февруари 2018г. , изм. ДВ. бр. 17 от 26 Февруари 2019г. , изм. и доп. ДВ. бр. 18 от 28 Февруари 2020г. , изм. и доп. ДВ. бр. 105 от 11 Декември 2020г. , изм. ДВ. бр. 25 от 29 Март 2022г. , изм. ДВ. бр. 70 от 20 Август 2024г. , изм. и доп. ДВ. бр. 79 от 17 Септември 2024г.\n\nОбн. ДВ. бр. 95 от 29 Ноември 2016г. , изм. ДВ. бр. 15 от 16 Февруари 2018г. , изм. ДВ. бр. 17 от 26 Февруари 2019г. , изм. и доп. ДВ. бр. 18 от 28 Февруари 2020г. , изм. и доп. ДВ. бр. 105 от 11 Декември 2020г. , изм. ДВ. бр. 25 от 29 Март 2022г. , изм. ДВ. бр. 70 от 20 Август 2024г. , изм. и доп. ДВ. бр. 79 от 17 Септември 2024г.\n\nПроект: 602-01-28/18.05.2016 г .\n\nПроект: 602-01-28/18.05.2016 г .\n\nЧаст първа. ОБЩИ РАЗПОРЕДБИ\n\nЧаст първа. ОБЩИ РАЗПОРЕДБИ\n\nГлава първа. ПРЕДМЕТ, ПРИЛОЖНО ПОЛЕ И ОПРЕДЕЛЕНИЯ\n\nГлава първа. ПРЕДМЕТ, ПРИЛОЖНО ПОЛЕ И ОПРЕДЕЛЕНИЯ\n\nПредмет Чл. 1. Този закон урежда: 1. (изм. и доп. - ДВ, бр. 79 от 2024 г.) целта, обхвата и принципите на независимия финансов одит, наричан по-нататък \"финансов одит\", както и ангажиментите за изразяване на сигурност върху отчети за корпоративното устойчиво развитие, наричани по-нататък \"отчети за устойчивостта\", извършвани от регистрираните одитори; 2. (изм. и доп. - ДВ, бр. 79 от 2024 г.) професионалните стандарти на организация, документиране и изпълнение, както и удостоверяване на резултатите от финансовия одит, както и ангажиментите за изразяване на сигурност по устойчивостта, наричани по-нататък \"приложими професионални стандарти\"; 3. (изм. - ДВ, бр. 79 от 2024 г.) придобиването на квалификация на дипломиран експерт-счетоводител; 4. придобиването на правоспособност и упражняването на одиторската професия от регистрираните одитори; 5. правата и задълженията на регистрираните одитори; 6. статута и функциите на Комисията за публичен надзор над регистрираните одитори, наричана по-нататък \"Комисията\"; 7. статута и функциите на Института на дипломираните експерт-счетоводители (ИДЕС); 8. дейността на одитните комитети в предприятията от обществен интерес.\n\nПредмет\n\nЧл. 1. Този закон урежда:\n\n1. (изм. и доп. - ДВ, бр. 79 от 2024 г.) целта, обхвата и принципите на независимия финансов одит, наричан по-нататък \"финансов одит\", както и ангажиментите за изразяване на сигурност върху отчети за корпоративното устойчиво развитие, наричани по-нататък \"отчети за устойчивостта\", извършвани от регистрираните одитори;\n\n2. (изм. и доп. - ДВ, бр. 79 от 2024 г.) професионалните стандарти на организация, документиране и изпълнение, както и удостоверяване на резултатите от финансовия одит, както и ангажиментите за изразяване на сигурност по устойчивостта, наричани по-нататък \"приложими професионални стандарти\";\n\n3. (изм. - ДВ, бр. 79 от 2024 г.) придобиването на квалификация на дипломиран експерт-счетоводител;\n\n4. придобиването на правоспособност и упражняването на одиторската професия от регистрираните одитори;\n\n5. правата и задълженията на регистрираните одитори;\n\n6. статута и функциите на Комисията за публичен надзор над регистрираните одитори, наричана по-нататък \"Комисията\";\n\n7. статута и функциите на Института на дипломираните експерт-счетоводители (ИДЕС);\n\n8. дейността на одитните комитети в предприятията от обществен интерес.\n\nЦел на финансовия одит Чл. 2. Целта на финансовия одит е да повиши степента на доверие на потребителите на финансовия отчет чрез изразяването на одиторско мнение за това дали този отчет е изготвен във всички съществени аспекти в съответствие с приложимата рамка за финансово отчитане.\n\nЦел на финансовия одит\n\nЧл. 2. Целта на финансовия одит е да повиши степента на доверие на потребителите на финансовия отчет чрез изразяването на одиторско мнение за това дали този отчет е изготвен във всички съществени аспекти в съответствие с приложимата рамка за финансово отчитане.\n\nЦел на изразяването на сигурност по устойчивостта Чл. 2а. (Нов - ДВ, бр. 79 от 2024 г.) Целта на изразяването на сигурност по устойчивостта е да се повиши доверието на потребителите на отчети за устойчивостта чрез изразяването на одиторско мнение, съответно одиторско заключение, относно съответствието на отчета за устойчивостта във всички съществени аспекти на изискванията на приложимата рамка за отчитане на устойчивостта.\n\nЦел на изразяването на сигурност по устойчивостта\n\nЧл. 2а. (Нов - ДВ, бр. 79 от 2024 г.) Целта на изразяването на сигурност по устойчивостта е да се повиши доверието на потребителите на отчети за устойчивостта чрез изразяването на одиторско мнение, съответно одиторско заключение, относно съответствието на отчета за устойчивостта във всички съществени аспекти на изискванията на приложимата рамка за отчитане на устойчивостта.\n\nФинансов одит Чл. 3. (1) (Изм. - ДВ, бр. 79 от 2024 г.)  Финансовият одит е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторското мнение. (2) При изразяването на одиторско мнение се взема предвид типът на приложимата рамка за финансово отчитане.\n\nФинансов одит\n\nЧл. 3. (1) (Изм. - ДВ, бр. 79 от 2024 г.)  Финансовият одит е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторското мнение.\n\n(2) При изразяването на одиторско мнение се взема предвид типът на приложимата рамка за финансово отчитане.\n\nИзразяване на сигурност по устойчивостта Чл. 3а. (Нов - ДВ, бр. 79 от 2024 г.) (1) Изразяването на сигурност по устойчивостта се осъществява чрез изпълнението на одиторски ангажимент за изразяване на разумна или ограничена степен на сигурност, наричани по-нататък \"ангажименти за сигурност по устойчивостта\". (2) Изразяването на сигурност по устойчивостта е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторско мнение за изразяване на разумна сигурност, съответно одиторско заключение за изразяване на ограничена сигурност. (3) За изразяване на одиторското мнение, съответно одиторско заключение, при ангажимент за сигурност по устойчивостта, се взема предвид приложимата рамка за отчитане по устойчивостта. (4) Задължителният ангажимент за изразяването на сигурност по устойчивостта се осъществява чрез ангажимент за разумна степен на сигурност в съответствие с Европейските стандарти за изразяване на разумна сигурност по устойчивостта, приети от Европейската комисия съгласно чл. 26а, параграф 3, ал. 2 от Директива 2006/43/ЕО на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета, наричана по-нататък \" Директива 2006/43/ЕО \".\n\nИзразяване на сигурност по устойчивостта\n\nЧл. 3а. (Нов - ДВ, бр. 79 от 2024 г.) (1) Изразяването на сигурност по устойчивостта се осъществява чрез изпълнението на одиторски ангажимент за изразяване на разумна или ограничена степен на сигурност, наричани по-нататък \"ангажименти за сигурност по устойчивостта\".\n\n(2) Изразяването на сигурност по устойчивостта е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторско мнение за изразяване на разумна сигурност, съответно одиторско заключение за изразяване на ограничена сигурност.\n\n(3) За изразяване на одиторското мнение, съответно одиторско заключение, при ангажимент за сигурност по устойчивостта, се взема предвид приложимата рамка за отчитане по устойчивостта.\n\n(4) Задължителният ангажимент за изразяването на сигурност по устойчивостта се осъществява чрез ангажимент за разумна степен на сигурност в съответствие с Европейските стандарти за изразяване на разумна сигурност по устойчивостта, приети от Европейската комисия съгласно чл. 26а, параграф 3, ал. 2 от Директива 2006/43/ЕО на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета, наричана по-нататък \" Директива 2006/43/ЕО \".\n\nПредмет на финансовия одит Чл. 4. Финансов одит се извършва на: 1. годишни или междинни, индивидуални или консолидирани финансови отчети, изготвени в съответствие с приложимата рамка за финансово отчитане; 2. други финансови отчети или финансова информация.\n\nПредмет на финансовия одит\n\nЧл. 4. Финансов одит се извършва на:\n\n1. годишни или междинни, индивидуални или консолидирани финансови отчети, изготвени в съответствие с приложимата рамка за финансово отчитане;\n\n2. други финансови отчети или финансова информация.\n\nПредмет на ангажименти за сигурност по устойчивостта Чл. 4а. (Нов - ДВ, бр. 79 от 2024 г.) Ангажиментите за сигурност по устойчивостта се извършват по отношение на годишни или междинни, индивидуални или консолидирани отчети за устойчивостта, изготвени в съответствие с приложимата рамка за отчитане на устойчивостта.\n\nПредмет на ангажименти за сигурност по устойчивостта\n\nЧл. 4а. (Нов - ДВ, бр. 79 от 2024 г.) Ангажиментите за сигурност по устойчивостта се извършват по отношение на годишни или междинни, индивидуални или консолидирани отчети за устойчивостта, изготвени в съответствие с приложимата рамка за отчитане на устойчивостта.\n\nПриложими отчетни рамки за финансово отчитане (Загл. доп. - ДВ, бр. 79 от 2024 г.) Чл. 5. (1) Приложимите рамки за финансово отчитане са: 1. обща рамка за финансово отчитане, регламентираща финансови отчети с общо предназначение за широк кръг потребители; 2. специфична рамка за финансово отчитане, регламентираща отчети за конкретни потребители. (2) Общите рамки за финансово отчитане са: 1. отчетна рамка за достоверно представяне, която съдържа поне едно от следните потвърждения: а) потвърждава изрично или по подразбиране, че за постигането на достоверно представяне на финансовия отчет може да е необходимо ръководството на одитираното предприятие да представи допълнителни оповестявания; б) потвърждава изрично, че за постигането на достоверно представяне на финансовия отчет може да е необходимо ръководството на одитираното предприятие да се отклони от дадено изискване на общата рамка; 2. обща рамка за съответствие, която не съдържа потвържденията по т. 1.\n\nПриложими отчетни рамки за финансово отчитане (Загл. доп. - ДВ, бр. 79 от 2024 г.)\n\nЧл. 5. (1) Приложимите рамки за финансово отчитане са:\n\n1. обща рамка за финансово отчитане, регламентираща финансови отчети с общо предназначение за широк кръг потребители;\n\n2. специфична рамка за финансово отчитане, регламентираща отчети за конкретни потребители.\n\n(2) Общите рамки за финансово отчитане са:\n\n1. отчетна рамка за достоверно представяне, която съдържа поне едно от следните потвърждения:\n\nа) потвърждава изрично или по подразбиране, че за постигането на достоверно представяне на финансовия отчет може да е необходимо ръководството на одитираното предприятие да представи допълнителни оповестявания;\n\nб) потвърждава изрично, че за постигането на достоверно представяне на финансовия отчет може да е необходимо ръководството на одитираното предприятие да се отклони от дадено изискване на общата рамка;\n\n2. обща рамка за съответствие, която не съдържа потвържденията по т. 1.\n\nПриложима рамка за отчитането на устойчивостта Чл. 5а. (Нов - ДВ, бр. 79 от 2024 г.) Приложимата рамка за отчитането на устойчивостта са приетите от Европейската комисия Европейски стандарти за отчитане на устойчивостта съгласно чл. 29б и 29в от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (ОВ, L 182/19 от 29 юни 2013 г.), наричана по-нататък \" Директива 2013/34/ЕС \", както и изискванията относно единен електронен формат на отчитането.\n\nПриложима рамка за отчитането на устойчивостта\n\nЧл. 5а. (Нов - ДВ, бр. 79 от 2024 г.) Приложимата рамка за отчитането на устойчивостта са приетите от Европейската комисия Европейски стандарти за отчитане на устойчивостта съгласно чл. 29б и 29в от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (ОВ, L 182/19 от 29 юни 2013 г.), наричана по-нататък \" Директива 2013/34/ЕС \", както и изискванията относно единен електронен формат на отчитането.\n\nЗадължителен и доброволен финансов одит (Загл. изм. - ДВ, бр. 79 от 2024 г.) Чл. 6. (1) Финансовият одит е задължителен и доброволен. (2) (Доп. - ДВ, бр. 79 от 2024 г.) Задължителен финансов одит е одитът на годишните финансови отчети, доколкото това се изисква от закон или от правото на Европейския съюз. (3) (Доп. - ДВ, бр. 79 от 2024 г.)  Доброволен финансов одит е всеки друг финансов одит, различен от задължителния.\n\nЗадължителен и доброволен финансов одит (Загл. изм. - ДВ, бр. 79 от 2024 г.)\n\nЧл. 6. (1) Финансовият одит е задължителен и доброволен.\n\n(2) (Доп. - ДВ, бр. 79 от 2024 г.) Задължителен финансов одит е одитът на годишните финансови отчети, доколкото това се изисква от закон или от правото на Европейския съюз.\n\n(3) (Доп. - ДВ, бр. 79 от 2024 г.)  Доброволен финансов одит е всеки друг финансов одит, различен от задължителния.\n\nЗадължителен и доброволен ангажимент за сигурност по устойчивостта Чл. 6а. (Нов - ДВ, бр. 79 от 2024 г.) (1) Ангажиментът за сигурност по устойчивостта е задължителен и доброволен. (2) Задължителен е ангажиментът за сигурност по устойчивостта, доколкото това се изисква от закон или от правото на Европейския съюз. (3) Доброволен е ангажиментът за сигурност по устойчивостта, различен от задължителния.\n\nЗадължителен и доброволен ангажимент за сигурност по устойчивостта\n\nЧл. 6а. (Нов - ДВ, бр. 79 от 2024 г.) (1) Ангажиментът за сигурност по устойчивостта е задължителен и доброволен.\n\n(2) Задължителен е ангажиментът за сигурност по устойчивостта, доколкото това се изисква от закон или от правото на Европейския съюз.\n\n(3) Доброволен е ангажиментът за сигурност по устойчивостта, различен от задължителния.\n\nРегистрирани одитори Чл. 7. (1) (Изм. - ДВ, бр. 79 от 2024 г.) Финансов одит и ангажимент за сигурност по устойчивостта се извършват от регистрирани одитори, които са вписани в регистъра по чл. 20 . (2) Регистрираните одитори по смисъла на този закон са: 1. физически лица; 2. одиторски дружества. (3) (Доп. - ДВ, бр. 79 от 2024 г.)  Одиторско дружество за извършването на финансов одит  е търговско дружество, регистрирано по чл. 64, ал. 1, т. 1, 2 или 3 от Търговския закон или по законодателството на друга държава - членка на Европейския съюз, с основен предмет на дейност - извършването на финансов одит на финансови отчети на предприятия, при което три четвърти от членовете на управителния му орган са регистрирани одитори по този закон или са регистрирани одитори от други държави - членки на Европейския съюз, има добра репутация и е: 1. събирателно дружество, в което повече от половината от съдружниците са регистрирани одитори по този закон или по законодателството на други държави - членки на Европейския съюз; 2. командитно дружество, в което повече от половината от неограничено отговорните съдружници са регистрирани одитори по този закон или по законодателството на други държави - членки на Европейския съюз; 3. дружество с ограничена отговорност, в което повече от половината от гласовете в общото събрание на съдружниците и от капитала принадлежат на регистрирани одитори, одитори и/или на одиторски дружества от други държави - членки на Европейския съюз. (4) (Нова - ДВ, бр. 79 от 2024 г.)  Дружество за извършване на ангажименти за сигурност по устойчивостта е одиторско дружество по ал. 3, вписано в регистъра по чл. 20 и с основен предмет на дейност, включващ и ангажименти за сигурност по устойчивостта, в което поне един от съдружниците или управителите и поне един от отговорните одитори за ангажименти за сигурност по устойчивостта от името на дружеството са вписани в регистъра по чл. 20 като регистрирани одитори по устойчивостта.\n\nРегистрирани одитори\n\nЧл. 7. (1) (Изм. - ДВ, бр. 79 от 2024 г.) Финансов одит и ангажимент за сигурност по устойчивостта се извършват от регистрирани одитори, които са вписани в регистъра по чл. 20 .\n\n(2) Регистрираните одитори по смисъла на този закон са:\n\n1. физически лица;\n\n2. одиторски дружества.\n\n(3) (Доп. - ДВ, бр. 79 от 2024 г.)  Одиторско дружество за извършването на финансов одит  е търговско дружество, регистрирано по чл. 64, ал. 1, т. 1, 2 или 3 от Търговския закон или по законодателството на друга държава - членка на Европейския съюз, с основен предмет на дейност - извършването на финансов одит на финансови отчети на предприятия, при което три четвърти от членовете на управителния му орган са регистрирани одитори по този закон или са регистрирани одитори от други държави - членки на Европейския съюз, има добра репутация и е:\n\n1. събирателно дружество, в което повече от половината от съдружниците са регистрирани одитори по този закон или по законодателството на други държави - членки на Европейския съюз;\n\n2. командитно дружество, в което повече от половината от неограничено отговорните съдружници са регистрирани одитори по този закон или по законодателството на други държави - членки на Европейския съюз;\n\n3. дружество с ограничена отговорност, в което повече от половината от гласовете в общото събрание на съдружниците и от капитала принадлежат на регистрирани одитори, одитори и/или на одиторски дружества от други държави - членки на Европейския съюз.\n\n(4) (Нова - ДВ, бр. 79 от 2024 г.)  Дружество за извършване на ангажименти за сигурност по устойчивостта е одиторско дружество по ал. 3, вписано в регистъра по чл. 20 и с основен предмет на дейност, включващ и ангажименти за сигурност по устойчивостта, в което поне един от съдружниците или управителите и поне един от отговорните одитори за ангажименти за сигурност по устойчивостта от името на дружеството са вписани в регистъра по чл. 20 като регистрирани одитори по устойчивостта.\n\nСпособи за упражняване на одиторска професия Чл. 8. (1) Правото да се упражнява одиторска професия е изключително и се осъществява: 1. пряко: а) като физическо лице; б) чрез участие в търговско дружество, съответстващо на изискванията за одиторско дружество по чл. 7 ; в) по трудов договор в одиторско дружество или в търговско дружество, съответстващо на изискванията за одиторско дружество по чл. 7 ; г) по облигационен договор с одиторско дружество или с търговско дружество, съответстващо на изискванията за одиторско дружество по чл. 7 ; 2. чрез участие в одиторско дружество, което е вписано като регистриран одитор в регистъра по чл. 20 ; 3. чрез участие в гражданско дружество по Закона за задълженията и договорите . (2) (Изм. и доп. - ДВ, бр. 79 от 2024 г.)  Регистриран одитор не може да упражнява одиторската професия чрез участие като съдружник в повече от едно търговско дружество и/или одиторско дружество.\n\nСпособи за упражняване на одиторска професия\n\nЧл. 8. (1) Правото да се упражнява одиторска професия е изключително и се осъществява:\n\n1. пряко:\n\nа) като физическо лице;\n\nб) чрез участие в търговско дружество, съответстващо на изискванията за одиторско дружество по чл. 7 ;\n\nв) по трудов договор в одиторско дружество или в търговско дружество, съответстващо на изискванията за одиторско дружество по чл. 7 ;\n\nг) по облигационен договор с одиторско дружество или с търговско дружество, съответстващо на изискванията за одиторско дружество по чл. 7 ;\n\n2. чрез участие в одиторско дружество, което е вписано като регистриран одитор в регистъра по чл. 20 ;\n\n3. чрез участие в гражданско дружество по Закона за задълженията и договорите .\n\n(2) (Изм. и доп. - ДВ, бр. 79 от 2024 г.)  Регистриран одитор не може да упражнява одиторската професия чрез участие като съдружник в повече от едно търговско дружество и/или одиторско дружество.\n\nПрофесионални стандарти за финансов одит и за ангажименти за сигурност по устойчивостта (Загл. доп. - ДВ, бр. 79 от 2024 г.) Чл. 9. (1) (Изм. - ДВ, бр. 79 от 2024 г.) Регистрираният одитор осъществява своята професионална дейност на територията на страната, като прилага принципите и изискванията на приложимите професионални стандарти към датата на поемане на съответния одиторски ангажимент. (2) (Изм. - ДВ, бр. 79 от 2024 г.)  Приложими професионални стандарти са Европейските стандарти, приети от Европейската комисия съгласно чл. 26 и 26а от Директива 2006/43/ЕО . (3) (Изм. - ДВ, бр. 79 от 2024 г.) Регистрираният одитор може да извършва услуги, различни от задължителен финансов одит и свързаните с одита услуги, като прилага изискванията на други професионални стандарти, когато одиторският ангажимент е поет при прилагане на тези други стандарти. (4) (Нова - ДВ, бр. 79 от 2024 г.) Регистрираният одитор може да извършва услуги, различни от задължителен ангажимент за сигурност по устойчивостта, като прилага изискванията на други професионални стандарти за изразяване на сигурност, когато одиторският ангажимент е поет при прилагане на тези други стандарти.\n\nПрофесионални стандарти за финансов одит и за ангажименти за сигурност по устойчивостта (Загл. доп. - ДВ, бр. 79 от 2024 г.)\n\nЧл. 9. (1) (Изм. - ДВ, бр. 79 от 2024 г.) Регистрираният одитор осъществява своята професионална дейност на територията на страната, като прилага принципите и изискванията на приложимите професионални стандарти към датата на поемане на съответния одиторски ангажимент.\n\n(2) (Изм. - ДВ, бр. 79 от 2024 г.)  Приложими професионални стандарти са Европейските стандарти, приети от Европейската комисия съгласно чл. 26 и 26а от Директива 2006/43/ЕО .\n\n(3) (Изм. - ДВ, бр. 79 от 2024 г.) Регистрираният одитор може да извършва услуги, различни от задължителен финансов одит и свързаните с одита услуги, като прилага изискванията на други професионални стандарти, когато одиторският ангажимент е поет при прилагане на тези други стандарти.\n\n(4) (Нова - ДВ, бр. 79 от 2024 г.) Регистрираният одитор може да извършва услуги, различни от задължителен ангажимент за сигурност по устойчивостта, като прилага изискванията на други професионални стандарти за изразяване на сигурност, когато одиторският ангажимент е поет при прилагане на тези други стандарти.\n\nПрофесионална етика Чл. 10. (Изм. - ДВ, бр. 79 от 2024 г.) При осъществяване на професионалната си дейност регистрираният одитор прилага принципите и изискванията на Международния етичен кодекс на професионалните счетоводители (включително Международни стандарти за независимост), посочени в Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители и възприето от ИДЕС, наричано по-нататък \"Етичен кодекс\".\n\nПрофесионална етика\n\nЧл. 10. (Изм. - ДВ, бр. 79 от 2024 г.) При осъществяване на професионалната си дейност регистрираният одитор прилага принципите и изискванията на Международния етичен кодекс на професионалните счетоводители (включително Международни стандарти за независимост), посочени в Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители и възприето от ИДЕС, наричано по-нататък \"Етичен кодекс\".\n\nПрофесионална тайна Чл. 11. Регистрираният одитор, членовете на одитните екипи и всички лица, които работят за него, спазват задължението за професионална тайна за информацията, станала им известна при или по повод изпълнение на одиторски ангажимент, освен когато разкриването и се изисква за целите на съдебно производство или по закон.\n\nПрофесионална тайна\n\nЧл. 11. Регистрираният одитор, членовете на одитните екипи и всички лица, които работят за него, спазват задължението за професионална тайна за информацията, станала им известна при или по повод изпълнение на одиторски ангажимент, освен когато разкриването и се изисква за целите на съдебно производство или по закон.\n\nПубличен надзор над регистрираните одитори Чл. 12. (1) Публичният надзор над регистрираните одитори се осъществява от Комисията. (2) Надзорът по ал. 1 се осъществява съгласно изискванията на този закон и на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит в предприятия от обществен интерес и за отмяна на Решение 2005/909/ на Комисията (OB, L 158/77 от 27 май 2014 г.), наричан по-нататък \" Регламент (ЕС) № 537/2014 \", върху: 1. професионалната дейност на регистрираните одитори; 2. дейността на ИДЕС в случаите, посочени в този закон. 3. (отм. - ДВ, бр. 18 от 2020 г., в сила от 28.02.2020 г.) (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Комисията осъществява постоянно наблюдение на развитието на пазара на предоставяне на услуги съгласно изискванията на чл. 27 от Регламент (ЕС) № 537/2014 , както и на предоставянето на услуги за изразяване на сигурност по устойчивостта на предприятия от обществен интерес. (4) (Предишна ал. 3 - ДВ, бр. 18 от 2020 г., в сила от 28.02.2020 г.) Комисията е компетентният орган за регулирането и надзора над регистрираните одитори в Република България.\n\nПубличен надзор над регистрираните одитори\n\nЧл. 12. (1) Публичният надзор над регистрираните одитори се осъществява от Комисията.\n\n(2) Надзорът по ал. 1 се осъществява съгласно изискванията на този закон и на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит в предприятия от обществен интерес и за отмяна на Решение 2005/909/ на Комисията (OB, L 158/77 от 27 май 2014 г.), наричан по-нататък \" Регламент (ЕС) № 537/2014 \", върху:\n\n1. професионалната дейност на регистрираните одитори;\n\n2. дейността на ИДЕС в случаите, посочени в този закон.\n\n3. (отм. - ДВ, бр. 18 от 2020 г., в сила от 28.02.2020 г.)\n\n(3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Комисията осъществява постоянно наблюдение на развитието на пазара на предоставяне на услуги съгласно изискванията на чл. 27 от Регламент (ЕС) № 537/2014 , както и на предоставянето на услуги за изразяване на сигурност по устойчивостта на предприятия от обществен интерес.\n\n(4) (Предишна ал. 3 - ДВ, бр. 18 от 2020 г., в сила от 28.02.2020 г.) Комисията е компетентният орган за регулирането и надзора над регистрираните одитори в Република България.\n\nГлава втора. ПРИДОБИВАНЕ НА КВАЛИФИКАЦИЯ НА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г., ИЗМ. - ДВ, БР. 79 ОТ 2024 Г.) Глава втора. ПРИДОБИВАНЕ НА ДИПЛОМА ЗА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г.) Глава втора. ПРИДОБИВАНЕ НА ПРАВОСПОСОБНОСТ НА ДИПЛОМИРАН ЕКСПЕРТ-СЧЕТОВОДИТЕЛ И НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ\n\nГлава втора. ПРИДОБИВАНЕ НА КВАЛИФИКАЦИЯ НА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г., ИЗМ. - ДВ, БР. 79 ОТ 2024 Г.)\n\nГлава втора. ПРИДОБИВАНЕ НА ДИПЛОМА ЗА ДИПЛОМИРАН ЕКСПЕРТ-СЧЕТОВОДИТЕЛ И ПРАВОСПОСОБНОСТ НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ (ЗАГЛ. ИЗМ. - ДВ, БР. 18 ОТ 2020 Г., В СИЛА ОТ 28.02.2020 Г.)\n\nГлава втора. ПРИДОБИВАНЕ НА ПРАВОСПОСОБНОСТ НА ДИПЛОМИРАН ЕКСПЕРТ-СЧЕТОВОДИТЕЛ И НА РЕГИСТРИРАН ОДИТОР. ПРИЗНАВАНЕ НА ПРАВОСПОСОБНОСТ НА РЕГИСТРИРАНИ ОДИТОРИ ОТ ЕВРОПЕЙСКИЯ СЪЮЗ И НА ОДИТОРИ ОТ ТРЕТИ ДЪРЖАВИ\n\nИзисквания за кандидатстване за дипломиран експерт-счетоводител (Загл. доп. - ДВ, бр. 79 от 2024 г.) Чл. 13. (1) (Изм. - ДВ, бр. 79 от 2024 г.) За дипломиран експерт-счетоводител може да кандидатства лице с добра репутация. (2) (Изм. - ДВ, бр. 79 от 2024 г.) За придобиване на квалификация на дипломиран експерт-счетоводител може да кандидатства лице, което притежава: 1. счетоводно-икономическо образование с образователно-квалификационна степен \"магистър\" и 4 години професионален стаж; 2. счетоводно-икономическо образование с образователно-квалификационна степен \"бакалавър\" и 5 години професионален стаж; 3. друго висше икономическо образование и 7 години професионален стаж; 4. друго висше образование и 10 години професионален стаж. (3) (Доп. - ДВ, бр. 79 от 2024 г.)  Професионален стаж по ал. 2 е стаж в областта на счетоводството, вътрешния одит, външния одит и финансовата инспекция, като орган на Националната агенция за приходите, като инспектор в Комисията, като експерт от специализираната администрация на Комисията за финансов надзор или като преподавател във висше училище в областта на счетоводството, контрола и финансите.\n\nИзисквания за кандидатстване за дипломиран експерт-счетоводител (Загл. доп. - ДВ, бр. 79 от 2024 г.)\n\nЧл. 13. (1) (Изм. - ДВ, бр. 79 от 2024 г.) За дипломиран експерт-счетоводител може да кандидатства лице с добра репутация.\n\n(2) (Изм. - ДВ, бр. 79 от 2024 г.) За придобиване на квалификация на дипломиран експерт-счетоводител може да кандидатства лице, което притежава:\n\n1. счетоводно-икономическо образование с образователно-квалификационна степен \"магистър\" и 4 години професионален стаж;\n\n2. счетоводно-икономическо образование с образователно-квалификационна степен \"бакалавър\" и 5 години професионален стаж;\n\n3. друго висше икономическо образование и 7 години професионален стаж;\n\n4. друго висше образование и 10 години професионален стаж.\n\n(3) (Доп. - ДВ, бр. 79 от 2024 г.)  Професионален стаж по ал. 2 е стаж в областта на счетоводството, вътрешния одит, външния одит и финансовата инспекция, като орган на Националната агенция за приходите, като инспектор в Комисията, като експерт от специализираната администрация на Комисията за финансов надзор или като преподавател във висше училище в областта на счетоводството, контрола и финансите.\n\nИзискване за предварително полагане на изпити за дипломиран експерт-счетоводител Чл. 14. (1) За да придобие право да се яви на изпитите по чл. 15 , кандидатът за дипломиран експерт-счетоводител трябва да е положил успешно изпити във висше училище в следните области: 1. обща теория на счетоводството; 2. финансово счетоводство; 3. управленско счетоводство; 4. анализ на финансовите отчети; 5. финансов контрол и одиторски стандарти, включително Международните одиторски стандарти; 6. търговско право; 7. данъчно право; 8. трудово и осигурително право; 9. финанси на предприятието; 10. математика и статистика; 11. микроикономика; 12. основи на финансовото управление на предприятието; 13. информационни системи и технологии; 14. управление на риска и вътрешен контрол; 15. професионална етика и независимост. (2) Когато кандидатът за дипломиран експерт-счетоводител не е положил изпит в някоя от областите, посочени в ал. 1, същият полага такъв изпит в съответствие с правилата по чл. 71, ал. 3, т. 4 .\n\nИзискване за предварително полагане на изпити за дипломиран експерт-счетоводител\n\nЧл. 14. (1) За да придобие право да се яви на изпитите по чл. 15 , кандидатът за дипломиран експерт-счетоводител трябва да е положил успешно изпити във висше училище в следните области:\n\n1. обща теория на счетоводството;\n\n2. финансово счетоводство;\n\n3. управленско счетоводство;\n\n4. анализ на финансовите отчети;\n\n5. финансов контрол и одиторски стандарти, включително Международните одиторски стандарти;\n\n6. търговско право;\n\n7. данъчно право;\n\n8. трудово и осигурително право;\n\n9. финанси на предприятието;\n\n10. математика и статистика;\n\n11. микроикономика;\n\n12. основи на финансовото управление на предприятието;\n\n13. информационни системи и технологии;\n\n14. управление на риска и вътрешен контрол;\n\n15. професионална етика и независимост.\n\n(2) Когато кандидатът за дипломиран експерт-счетоводител не е положил изпит в някоя от областите, посочени в ал. 1, същият полага такъв изпит в съответствие с правилата по чл. 71, ал. 3, т. 4 .\n\nИзпити за придобиване на квалификация на дипломиран експерт-счетоводител (Загл. изм. - ДВ, бр. 79 от 2024 г.) Чл. 15. (1) (Изм. - ДВ, бр. 79 от 2024 г.) Квалификация на дипломиран експерт-счетоводител се придобива след успешно полагане на следните писмени изпити: 1. счетоводство, включително Международните счетоводни стандарти; 2. търговско право; 3. данъчно и осигурително право; 4. независим финансов одит, включително Международните одиторски стандарти. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 105 от 2020 г., в сила от 01.01.2021 г.) Изпитите по ал. 1, т. 1 и 4 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на правоспособност на регистриран одитор по съответния законов ред в държава - членка на Европейския съюз, или в трета държава. За признаване на изпита по ал. 1, т. 1 кандидатът полага пред ИДЕС изпит с въпроси по Закона за счетоводството и Националните счетоводни стандарти. (4) (Нова - ДВ, бр. 18 от 2020 г., в сила от 28.02.2020 г.) Условията и редът за признаване на изпитите по ал. 3 се определят с правилата по чл. 71, ал. 3, т. 4 .\n\nИзпити за придобиване на квалификация на дипломиран експерт-счетоводител (Загл. изм. - ДВ, бр. 79 от 2024 г.)\n\nЧл. 15. (1) (Изм. - ДВ, бр. 79 от 2024 г.) Квалификация на дипломиран експерт-счетоводител се придобива след успешно полагане на следните писмени изпити:\n\n1. счетоводство, включително Международните счетоводни стандарти;\n\n2. търговско право;\n\n3. данъчно и осигурително право;\n\n4. независим финансов одит, включително Международните одиторски стандарти.\n\n(2) Изпитите по ал. 1 се провеждат в съответствие с правилата по чл. 71, ал. 3, т. 4 .\n\n(3) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 105 от 2020 г., в сила от 01.01.2021 г.) Изпитите по ал. 1, т. 1 и 4 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на правоспособност на регистриран одитор по съответния законов ред в държава - членка на Европейския съюз, или в трета държава. За признаване на изпита по ал. 1, т. 1 кандидатът полага пред ИДЕС изпит с въпроси по Закона за счетоводството и Националните счетоводни стандарти.\n\n(4) (Нова - ДВ, бр. 18 от 2020 г., в сила от 28.02.2020 г.) Условията и редът за признаване на изпитите по ал. 3 се определят с правилата по чл. 71, ал. 3, т. 4 .\n\nПрактическо обучение за допускане до изпит по независим финансов одит на кандидат за дипломиран експерт-счетоводител Чл. 16. (1) За допускане до изпита по независим финансов одит кандидатът за дипломиран експерт-счетоводител трябва да е преминал най-малко една година практическо обучение в областта на одита на годишни финансови отчети или други финансови отчети. (2) Изискването по ал. 1 не се прилага, когато кандидатът докаже, че не по-малко от три години е извършвал ефективно дейност, която е аналогична на финансов одит.\n\nПрактическо обучение за допускане до изпит по независим финансов одит на кандидат за дипломиран експерт-счетоводител\n\nЧл. 16. (1) За допускане до изпита по независим финансов одит кандидатът за дипломиран експерт-счетоводител трябва да е преминал най-малко една година практическо обучение в областта на одита на годишни финансови отчети или други финансови отчети.\n\n(2) Изискването по ал. 1 не се прилага, когато кандидатът докаже, че не по-малко от три години е извършвал ефективно дейност, която е аналогична на финансов одит.\n\nДиплома и регистриране на дипломиран експерт-счетоводител Чл. 17. Кандидатът, успешно издържал изпитите по чл. 15 , получава диплома за дипломиран експерт-счетоводител и се вписва в регистър на дипломираните експерт-счетоводители при ИДЕС.\n\nДиплома и регистриране на дипломиран експерт-счетоводител\n\nЧл. 17. Кандидатът, успешно издържал изпитите по чл. 15 , получава диплома за дипломиран експерт-счетоводител и се вписва в регистър на дипломираните експерт-счетоводители при ИДЕС.\n\nПридобиване на правоспособност на регистриран одитор Чл. 18. (1) (Доп. - ДВ, бр. 79 от 2024 г.) Дипломиран експерт-счетоводител придобива право да подписва одиторски доклади с мнение върху финансови отчети след три години практическо обучение в областта на одита на годишни индивидуални и консолидирани финансови отчети или други финансови отчети и след вписването му в регистъра по чл. 20 . (2) В случаите по чл. 16, ал. 2 практическото обучение по ал. 1 трябва да е не по-малко от две години. (3) Изискването за практическо обучение по ал. 1 не се прилага, когато обучението по чл. 16, ал. 1 е не по-малко от три години. (4) (Нова - ДВ, бр. 79 от 2024 г.) Регистриран одитор - физическо лице, придобива правото да подписва одиторски доклади с одиторско мнение, съответно одиторско заключение, върху отчети за устойчивостта след придобиване на допълнителна квалификация чрез успешно полагане на изпитите по чл. 19а и осем месеца практическо обучение в областта на изразяването на сигурност върху годишни индивидуални и консолидирани отчети за устойчивостта или други отчети за устойчивостта, и след вписването му в регистъра по чл. 20 .\n\nПридобиване на правоспособност на регистриран одитор\n\nЧл. 18. (1) (Доп. - ДВ, бр. 79 от 2024 г.) Дипломиран експерт-счетоводител придобива право да подписва одиторски доклади с мнение върху финансови отчети след три години практическо обучение в областта на одита на годишни индивидуални и консолидирани финансови отчети или други финансови отчети и след вписването му в регистъра по чл. 20 .\n\n(2) В случаите по чл. 16, ал. 2 практическото обучение по ал. 1 трябва да е не по-малко от две години.\n\n(3) Изискването за практическо обучение по ал. 1 не се прилага, когато обучението по чл. 16, ал. 1 е не по-малко от три години.\n\n(4) (Нова - ДВ, бр. 79 от 2024 г.) Регистриран одитор - физическо лице, придобива правото да подписва одиторски доклади с одиторско мнение, съответно одиторско заключение, върху отчети за устойчивостта след придобиване на допълнителна квалификация чрез успешно полагане на изпитите по чл. 19а и осем месеца практическо обучение в областта на изразяването на сигурност върху годишни индивидуални и консолидирани отчети за устойчивостта или други отчети за устойчивостта, и след вписването му в регистъра по чл. 20 .\n\nПрактическо обучение Чл. 19. (1) Практическото обучение по чл. 16, ал. 1 , чл. 18 и 25 се провежда при регистриран одитор. (2) Условията и редът за удостоверяване на практическото обучение по чл. 16 , 18 и 25 се определят с правилата по чл. 71, ал. 3, т. 4 .\n\nПрактическо обучение\n\nЧл. 19. (1) Практическото обучение по чл. 16, ал. 1 , чл. 18 и 25 се провежда при регистриран одитор.\n\n(2) Условията и редът за удостоверяване на практическото обучение по чл. 16 , 18 и 25 се определят с правилата по чл. 71, ал. 3, т. 4 .\n\nИзпити за придобиване на допълнителна квалификация на регистриран одитор по устойчивостта Чл. 19а. (Нов - ДВ, бр. 79 от 2024 г.)   (1) Квалификация на регистриран одитор по устойчивостта се придобива след успешно полагане на писмени изпити в следните области: 1. нормативни изисквания и стандарти, свързани с изготвянето на годишни индивидуални и консолидирани отчети за устойчивостта; 2. анализ на устойчивостта; 3. процеси на наблюдение, анализ и контрол относно въпросите по устойчивостта по смисъла на чл. 8, параграф 3, буква \"в\" от Директива 2006/43/ЕО ; 4. нормативни изисквания и стандарти за изразяване на сигурност по устойчивостта, приети от Европейската комисия. (2) Изпитите по ал. 1 се провеждат в съответствие с правилата по чл. 71, ал. 3, т. 4 . (3) Изпитите по ал. 1 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на квалификация на регистриран одитор по устойчивостта, по съответния законов ред в държава - членка на Европейския съюз, или в трета държава. (4) Условията и редът за признаване на изпитите по ал. 3 се определят с правилата по чл. 71, ал. 3, т. 4 .\n\nИзпити за придобиване на допълнителна квалификация на регистриран одитор по устойчивостта\n\nЧл. 19а. (Нов - ДВ, бр. 79 от 2024 г.)   (1) Квалификация на регистриран одитор по устойчивостта се придобива след успешно полагане на писмени изпити в следните области:\n\n1. нормативни изисквания и стандарти, свързани с изготвянето на годишни индивидуални и консолидирани отчети за устойчивостта;\n\n2. анализ на устойчивостта;\n\n3. процеси на наблюдение, анализ и контрол относно въпросите по устойчивостта по смисъла на чл. 8, параграф 3, буква \"в\" от Директива 2006/43/ЕО ;\n\n4. нормативни изисквания и стандарти за изразяване на сигурност по устойчивостта, приети от Европейската комисия.\n\n(2) Изпитите по ал. 1 се провеждат в съответствие с правилата по чл. 71, ал. 3, т. 4 .\n\n(3) Изпитите по ал. 1 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на квалификация на регистриран одитор по устойчивостта, по съответния законов ред в държава - членка на Европейския съюз, или в трета държава.\n\n(4) Условията и редът за признаване на изпитите по ал. 3 се определят с правилата по чл. 71, ал. 3, т. 4 .\n\nРегистър на регистрираните одитори Чл. 20. (1) (Изм. - ДВ, бр. 18 от 2020 г., в сила от 28.02.2020 г.) Комисията организира и поддържа Регистър на регистрираните одитори. (2) В регистъра се вписват само физически лица или одиторски дружества с добра репутация. (3) (Изм. - ДВ, бр. 79 от 2024 г.) За вписване в регистъра дипломираният експерт-счетоводител, съответно кандидатът за регистриран одитор по устойчивостта - физическо лице, подава заявление, към което се прилагат декларация за добра репутация и други доказателства, удостоверяващи съответствие с изискванията на закона. (4) (Изм. - ДВ, бр. 18 от 2020 г., в сила от 28.02.2020 г.,  изм. - ДВ, бр. 79 от 2024 г.) За вписване на одиторските дружества в регистъра лицата, които представляват дружеството, подават заявление, към което се прилагат: данни за имената и адресите на съдружниците; декларация от управителите, че дружеството отговаря на изискванията на този закон; декларация от физическите лица, които са съдружници или членове на управителни или контролни органи на одиторското дружество, за добра репутация. (5) (Изм. - ДВ, бр. 18 от 2020 г., в сила от 28.02.2020 г.) Комисията се произнася по заявлението по ал. 3 и 4 с мотивирано решение в 30-дневен срок от датата на подаването му. Решението за регистрация се съобщава писмено на заинтересованите лица. (6) (Отм. - ДВ, бр. 18 от 2020 г., в сила от 28.02.2020 г.) (7) (Изм. - ДВ, бр. 18 от 2020 г., в сила от 28.02.2020 г.) Решението на Комисията по ал. 5 за отказ от вписване в регистъра подлежи на съдебно обжалване по реда на Административнопроцесуалния кодекс . (8) (Изм. - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра се определят с наредба, приета от Комисията.\n\nРегистър на регистрираните одитори\n\nЧл. 20. (1) (Изм. - ДВ, бр. 18 от 2020 г., в сила от 28.02.2020 г.) Комисията организира и поддържа Регистър на регистрираните одитори.\n\n(2) В регистъра се вписват само физически лица или одиторски дружества с добра репутация.\n\n(3) (Изм. - ДВ, бр. 79 от 2024 г.) За вписване в регистъра дипломираният експерт-счетоводител, съответно кандидатът за регистриран одитор по устойчивостта - физическо лице, подава заявление, към което се прилагат декларация за добра репутация и други доказателства, удостоверяващи съответствие с изискванията на закона.\n\n(4) (Изм. - ДВ, бр. 18 от 2020 г., в сила от 28.02.2020 г.,  изм. - ДВ, бр. 79 от 2024 г.) За вписване на одиторските дружества в регистъра лицата, които представляват дружеството, подават заявление, към което се прилагат: данни за имената и адресите на съдружниците; декларация от управителите, че дружеството отговаря на изискванията на този закон; декларация от физическите лица, които са съдружници или членове на управителни или контролни органи на одиторското дружество, за добра репутация.\n\n(5) (Изм. - ДВ, бр. 18 от 2020 г., в сила от 28.02.2020 г.) Комисията се произнася по заявлението по ал. 3 и 4 с мотивирано решение в 30-дневен срок от датата на подаването му. Решението за регистрация се съобщава писмено на заинтересованите лица.\n\n(6) (Отм. - ДВ, бр. 18 от 2020 г., в сила от 28.02.2020 г.)\n\n(7) (Изм. - ДВ, бр. 18 от 2020 г., в сила от 28.02.2020 г.) Решението на Комисията по ал. 5 за отказ от вписване в регистъра подлежи на съдебно обжалване по реда на Административнопроцесуалния кодекс .\n\n(8) (Изм. - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра се определят с наредба, приета от Комисията.\n\nИнформация в регистъра Чл. 21. (1) Регистърът по чл. 20 е публичен, като информацията в него се съхранява в електронна форма, на български език и е достъпна на официалните интернет страници на Комисията и на ИДЕС . (2) За регистрираните одитори - физически лица, в регистъра по чл. 20 се съдържа следната информация: 1. (изм. - ДВ, бр. 79 от 2024 г.) имената по документ за самоличност, адрес за връчване на съобщения в страната, електронен адрес за уведомяване, телефон, регистрационен номер, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 2. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление и интернет страница (ако е приложимо) на търговското дружество, чрез което се упражнява одиторската професия; 3. (изм. и доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление, интернет страница (ако е приложимо) и регистрационен номер на одиторското дружество, в което лицето участва като съдружник или упражнява одиторска професия; 4. (нова - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички регистрирани одитори, които са свързани като съдружници или по друг начин с регистрирания одитор; 5. (предишна т. 4 - ДВ, бр. 18 от 2020 г., в сила от 28.02.2020 г.) всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирала лицето; 6. (предишна т. 5 - ДВ, бр. 18 от 2020 г., в сила от 28.02.2020 г.) вписаните по чл. 23, ал. 1 одитори и одиторски дружества от трети държави се отбелязват изрично като одитори и одиторски дружества от трети държави, а не като регистрирани одитори; 7. (нова - ДВ, бр. 79 от 2024 г.) наличие на правоспособност за извършване на ангажименти за сигурност по устойчивостта. (3) За регистрираните одитори - одиторски дружества, в регистъра по чл. 20 се съдържа следната информация: 1. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код и регистрационен номер; 2. правно-организационна форма; 3. данни за всеки съдружник, за размера на неговите дялове и вида на отговорността му; 4. (изм. - ДВ, бр. 79 от 2024 г.) лице за контакт, негови телефон за връзка и електронен адрес за уведомяване; 5. (доп. - ДВ, бр. 79 от 2024 г.)  седалище и адрес на управление, телефон за връзка, адрес за връчване на съобщения в страната, електронен адрес за уведомяване, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ; 6. адресите на всички офиси на дружеството в страната; 7. (изм. - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички съдружници и регистрационен номер на съдружниците, които са регистрирани одитори; 8. имената, адресите за кореспонденция и регистрационните номера на регистрираните одитори, които са в договорни отношения с одиторското дружество; 9. имената и адресите на членовете на управителните или контролните органи на одиторското дружество, които са регистрирани одитори; 10. (доп. - ДВ, бр. 18 от 2020 г., в сила от 28.02.2020 г.) имената и адресите на всички регистрирани одитори, които са свързани като съдружници или по друг начин с одиторското дружество; 11. членството в одиторска мрежа и списък на имената и адресите на дружествата - членове или свързани с одиторската мрежа, или указание за мястото, където такава информация е публично достъпна; 12. всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирал дружеството; 13. (нова - ДВ, бр. 79 от 2024 г.)  наличие на правоспособност за извършване на ангажименти за сигурност по устойчивостта. (4) (Изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) При промяна в подлежащите на вписване обстоятелства лицата по ал. 2 и 3 в 7-дневен срок от настъпването и уведомяват писмено Комисията, която отразява промяната в срок до три работни дни от постъпване на уведомлението. Към уведомлението се прилагат съответните доказателства, удостоверяващи основанието за промяна. (5) В регистъра по чл. 20 се вписва и информация за: 1. отписване от регистъра, както и основанията за това; 2. (изм. - ДВ, бр. 18 от 2020 г., в сила от 28.02.2020 г.) наложените на регистрираните одитори административни наказания с влезли в сила наказателни постановления; 3. влязлото в сила решение на Комисията за приложена надзорна мярка по чл. 89, ал. 2, т. 5, 6, 7 или 8 , включително срока за нейното прилагане; 4. (изм. - ДВ, бр. 79 от 2024 г.) влязлото в сила решение за наложена дисциплинарна мярка по чл. 40, ал. 4, т. 6 и 7 , включително срока за нейното прилагане; 5. (нова - ДВ, бр. 18 от 2020 г., в сила от 28.02.2020 г.) оценката по чл. 87, ал. 8 ; 6. (предишна т. 5 - ДВ, бр. 18 от 2020 г., в сила от 28.02.2020 г.) временно неупражняване на професионална дейност, различно от т. 3 и 4. (6) (Нова - ДВ, бр. 18 от 2020 г., в сила от 28.02.2020 г.) Публичната информация по ал. 5 се оповестява на официалните интернет страници на Комисията и на ИДЕС , както следва: 1. информацията по т. 1 се актуализира в 7-дневен срок от узнаването и се архивира; 2. информацията по т. 2 се публикува в едномесечен срок от влизането в сила на административното наказание и остава публична в продължение на 5 години; 3. информацията по т. 3 се публикува в едномесечен срок от влизането в сила на надзорната мярка и остава публична през срока на нейното действие; 4. информацията по т. 4 се публикува в едномесечен срок от влизането в сила на дисциплинарната мярка, включително и произтичащите от нея последици, и остава публична през срока на нейното действие; 5. информацията по т. 5 се публикува в 14-дневен срок от датата на решението на Комисията, с което оценката е определена, и остава публична до приемането на решение за нова оценка.\n\nИнформация в регистъра\n\nЧл. 21. (1) Регистърът по чл. 20 е публичен, като информацията в него се съхранява в електронна форма, на български език и е достъпна на официалните интернет страници на Комисията и на ИДЕС .\n\n(2) За регистрираните одитори - физически лица, в регистъра по чл. 20 се съдържа следната информация:\n\n1. (изм. - ДВ, бр. 79 от 2024 г.) имената по документ за самоличност, адрес за връчване на съобщения в страната, електронен адрес за уведомяване, телефон, регистрационен номер, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ;\n\n2. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление и интернет страница (ако е приложимо) на търговското дружество, чрез което се упражнява одиторската професия;\n\n3. (изм. и доп. - ДВ, бр. 18 от 2020 г., в сила от 28.02.2020 г.) наименование, единен идентификационен код, седалище, адрес на управление, интернет страница (ако е приложимо) и регистрационен номер на одиторското дружество, в което лицето участва като съдружник или упражнява одиторска професия;\n\n4. (нова - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички регистрирани одитори, които са свързани като съдружници или по друг начин с регистрирания одитор;\n\n5. (предишна т. 4 - ДВ, бр. 18 от 2020 г., в сила от 28.02.2020 г.) всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирала лицето;\n\n6. (предишна т. 5 - ДВ, бр. 18 от 2020 г., в сила от 28.02.2020 г.) вписаните по чл. 23, ал. 1 одитори и одиторски дружества от трети държави се отбелязват изрично като одитори и одиторски дружества от трети държави, а не като регистрирани одитори;\n\n7. (нова - ДВ, бр. 79 от 2024 г.) наличие на правоспособност за извършване на ангажименти за сигурност по устойчивостта.\n\n(3) За регистрираните одитори - одиторски дружества, в регистъра по чл. 20 се съдържа следната информация:\n\n1. (доп. - ДВ, бр. 18 от 2020 г., в сила от 28.02.2020 г.) наименование, единен идентификационен код и регистрационен номер;\n\n2. правно-организационна форма;\n\n3. данни за всеки съдружник, за размера на неговите дялове и вида на отговорността му;\n\n4. (изм. - ДВ, бр. 79 от 2024 г.) лице за контакт, негови телефон за връзка и електронен адрес за уведомяване;\n\n5. (доп. - ДВ, бр. 79 от 2024 г.)  седалище и адрес на управление, телефон за връзка, адрес за връчване на съобщения в страната, електронен адрес за уведомяване, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление ;\n\n6. адресите на всички офиси на дружеството в страната;\n\n7. (изм. - ДВ, бр. 18 от 2020 г., в сила от 28.02.2020 г.) имената и адресите за кореспонденция на всички съдружници и регистрационен номер на съдружниците, които са регистрирани одитори;\n\n8. имената, адресите за кореспонденция и регистрационните номера на регистрираните одитори, които са в договорни отношения с одиторското дружество;\n\n9. имената и адресите на членовете на управителните или контролните органи на одиторското дружество, които са регистрирани одитори;\n\n10. (доп. - ДВ, бр. 18 от 2020 г., в сила от 28.02.2020 г.) имената и адресите на всички регистрирани одитори, които са свързани като съдружници или по друг начин с одиторското дружество;\n\n11. членството в одиторска мрежа и списък на имената и адресите на дружествата - членове или свързани с одиторската мрежа, или указание за мястото, където такава информация е публично достъпна;\n\n12. всяка друга регистрация като регистриран одитор в друга държава - членка на Европейския съюз, и/или като одитор в трета държава, включително регистрационния номер и наименованието на компетентния орган в държавата, регистрирал дружеството;\n\n13. (нова - ДВ, бр. 79 от 2024 г.)  наличие на правоспособност за извършване на ангажименти за сигурност по устойчивостта.\n\n(4) (Изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) При промяна в подлежащите на вписване обстоятелства лицата по ал. 2 и 3 в 7-дневен срок от настъпването и уведомяват писмено Комисията, която отразява промяната в срок до три работни дни от постъпване на уведомлението. Към уведомлението се прилагат съответните доказателства, удостоверяващи основанието за промяна.\n\n(5) В регистъра по чл. 20 се вписва и информация за:\n\n1. отписване от регистъра, както и основанията за това;\n\n2. (изм. - ДВ, бр. 18 от 2020 г., в сила от 28.02.2020 г.) наложените на регистрираните одитори административни наказания с влезли в сила наказателни постановления;\n\n3. влязлото в сила решение на Комисията за приложена надзорна мярка по чл. 89, ал. 2, т. 5, 6, 7 или 8 , включително срока за нейното прилагане;\n\n4. (изм. - ДВ, бр. 79 от 2024 г.) влязлото в сила решение за наложена дисциплинарна мярка по чл. 40, ал. 4, т. 6 и 7 , включително срока за нейното прилагане;\n\n5. (нова - ДВ, бр. 18 от 2020 г., в сила от 28.02.2020 г.) оценката по чл. 87, ал. 8 ;\n\n6. (предишна т. 5 - ДВ, бр. 18 от 2020 г., в сила от 28.02.2020 г.) временно неупражняване на професионална дейност, различно от т. 3 и 4.\n\n(6) (Нова - ДВ, бр. 18 от 2020 г., в сила от 28.02.2020 г.) Публичната информация по ал. 5 се оповестява на официалните интернет страници на Комисията и на ИДЕС , както следва:\n\n1. информацията по т. 1 се актуализира в 7-дневен срок от узнаването и се архивира;\n\n2. информацията по т. 2 се публикува в едномесечен срок от влизането в сила на административното наказание и остава публична в продължение на 5 години;\n\n3. информацията по т. 3 се публикува в едномесечен срок от влизането в сила на надзорната мярка и остава публична през срока на нейното действие;\n\n4. информацията по т. 4 се публикува в едномесечен срок от влизането в сила на дисциплинарната мярка, включително и произтичащите от нея последици, и остава публична през срока на нейното действие;\n\n5. информацията по т. 5 се публикува в 14-дневен срок от датата на решението на Комисията, с което оценката е определена, и остава публична до приемането на решение за нова оценка.\n\nВписване на регистрирани одитори от други държави - членки на Европейския съюз Чл. 22. (1) Физическо лице, придобило в друга държава - членка на Европейския съюз, правоспособност да подписва одиторски доклади с мнение върху финансови отчети, се вписва в регистъра по чл. 20 след успешното полагане пред ИДЕС на изпити по българско търговско, данъчно и осигурително право на български език. Изпитите се провеждат в съответствие с правилата по чл. 71, ал. 3, т. 4 . (2) Одиторско дружество, регистрирано в друга държава - членка на Европейския съюз, което желае да извършва финансов одит в страната, се вписва в регистъра по чл. 20 , при условие че всяко физическо лице, извършващо финансов одит от името на одиторското дружество, е вписано в регистъра. (3) За вписване в регистъра по чл. 20 лицата по ал. 1 и 2 подават заявление, към което прилагат удостоверение за регистрация, издадено не по-рано от три месеца от датата на подаване на заявлението от компетентния орган на държавата членка по произход. (4) Професионалната дейност на регистрираните одитори, вписани по реда на този член, подлежи на публичен надзор по реда на този закон. (5) (Нова - ДВ, бр. 18 от 2020 г., в сила от 28.02.2020 г.) Комисията уведомява компетентния орган на държавата членка по произход за всеки регистриран одитор, вписан по реда на ал. 1 - 3. (6) (Нова - ДВ, бр. 79 от 2024 г.) Разпоредбите на ал. 2 - 5 се прилагат съответно и за регистрираните одитори по устойчивостта.\n\nВписване на регистрирани одитори от други държави - членки на Европейския съюз\n\nЧл. 22. (1) Физическо лице, придобило в друга държава - членка на Европейския съюз, правоспособност да подписва одиторски доклади с мнение върху финансови отчети, се вписва в регистъра по чл. 20 след успешното полагане пред ИДЕС на изпити по българско търговско, данъчно и осигурително право на български език. Изпитите се провеждат в съответствие с правилата по чл. 71, ал. 3, т. 4 .\n\n(2) Одиторско дружество, регистрирано в друга държава - членка на Европейския съюз, което желае да извършва финансов одит в страната, се вписва в регистъра по чл. 20 , при условие че всяко физическо лице, извършващо финансов одит от името на одиторското дружество, е вписано в регистъра.\n\n(3) За вписване в регистъра по чл. 20 лицата по ал. 1 и 2 подават заявление, към което прилагат удостоверение за регистрация, издадено не по-рано от три месеца от датата на подаване на заявлението от компетентния орган на държавата членка по произход.\n\n(4) Професионалната дейност на регистрираните одитори, вписани по реда на този член, подлежи на публичен надзор по реда на този закон.\n\n(5) (Нова - ДВ, бр. 18 от 2020 г., в сила от 28.02.2020 г.) Комисията уведомява компетентния орган на държавата членка по произход за всеки регистриран одитор, вписан по реда на ал. 1 - 3.\n\n(6) (Нова - ДВ, бр. 79 от 2024 г.) Разпоредбите на ал. 2 - 5 се прилагат съответно и за регистрираните одитори по устойчивостта.\n\nВписване на регистрирани одитори от трети държави Чл. 23. (1) (Изм. - ДВ, бр. 70 от 2024 г. [*] ) В регистъра по чл. 20 се вписва всеки одитор - физическо лице, от трета държава, който представи одиторски доклад от задължителен одит на годишен финансов отчет на дружество, учредено извън Европейския съюз, чиито прехвърляеми ценни книжа са допуснати за търгуване на регулиран пазар в страната, освен когато дружеството издава единствено дългови ценни книжа по смисъла на чл. 100к, ал. 2, т. 4 от Закона за публичното предлагане на ценни книжа , допуснати до търговия на регулиран пазар, с единична номинална стойност не по-малка от 50 000 евро, или в случаите на дългови ценни книжа, деноминирани във валута, различна от евро, с номинална стойност към датата на издаването им не по-малка от 50 000 евро. (2) (Изм. - ДВ, бр. 79 от 2024 г.)  При спазване на принципа за съпоставимост и равностойност на изискванията се вписва в регистъра по чл. 20 всеки одитор - физическо лице, от трета държава, след като представи доказателства, че отговаря на изисквания, равностойни на предвидените в чл. 13 - 19 и чл. 20, ал. 2 , и след успешно полагане на изпитите по чл. 22, ал. 1 . (3) (Изм. - ДВ, бр. 79 от 2024 г.)   При спазване на принципа за съпоставимост и равностойност на изискванията се вписва в регистъра по чл. 20 като регистриран одитор - одиторско дружество, от трета държава, което представи доказателства, че: 1. три четвърти от членовете на органите на управление и регистрираните одитори, извършващи задължителен финансов одит от името на дружеството, отговарят на изисквания, равностойни на предвидените в чл. 13 - 19 и чл. 20, ал. 2 ; 2. дружеството извършва задължителен финансов одит при спазване на изискванията за независимост и обективност и правила, равностойни на предвидените в чл. 31 и 54 ; 3. одиторското дружество публикува на своята интернет страница годишен доклад за прозрачност, отговарящ на изискванията на Регламент (ЕС) № 537/2014 . (4) Професионалната дейност на одитори от трети държави, вписани в регистъра по чл. 20 , подлежи на публичен надзор по реда на този закон. (5) За одиторите от трети държави, вписани в регистъра по чл. 20 , се прилагат и изискванията на Регламент (ЕС) № 537/2014 . (6) (Изм. - ДВ, бр. 79 от 2024 г.)  Комисията уведомява Европейската комисия за извършената оценка за съпоставимост и равностойност на изискванията по ал. 2 и 3, както и за основните договорености за сътрудничество със системите за публичен надзор, гарантиране на качеството и налагане на санкции. (7) Одиторските доклади от задължителен финансов одит, издадени от одитори или одиторски дружества от трети държави, които не са регистрирани в страната по съответния ред, не пораждат правни последици на територията на страната. (8) (Нова - ДВ, бр. 79 от 2024 г.)  Разпоредбите на ал. 1 - 7 се прилагат съответно и за регистрираните одитори по устойчивостта.\n\nВписване на регистрирани одитори от трети държави\n\nЧл. 23. (1) (Изм. - ДВ, бр. 70 от 2024 г. [*] ) В регистъра по чл. 20 се вписва всеки одитор - физическо лице, от трета държава, който представи одиторски доклад от задължителен одит на годишен финансов отчет на дружество, учредено извън Европейския съюз, чиито прехвърляеми ценни книжа са допуснати за търгуване на регулиран пазар в страната, освен когато дружеството издава единствено дългови ценни книжа по смисъла на чл. 100к, ал. 2, т. 4 от Закона за публичното предлагане на ценни книжа , допуснати до търговия на регулиран пазар, с единична номинална стойност не по-малка от 50 000 евро, или в случаите на дългови ценни книжа, деноминирани във валута, различна от евро, с номинална стойност към датата на издаването им не по-малка от 50 000 евро.\n\n(2) (Изм. - ДВ, бр. 79 от 2024 г.)  При спазване на принципа за съпоставимост и равностойност на изискванията се вписва в регистъра по чл. 20 всеки одитор - физическо лице, от трета държава, след като представи доказателства, че отговаря на изисквания, равностойни на предвидените в чл. 13 - 19 и чл. 20, ал. 2 , и след успешно полагане на изпитите по чл. 22, ал. 1 .\n\n(3) (Изм. - ДВ, бр. 79 от 2024 г.)   При спазване на принципа за съпоставимост и равностойност на изискванията се вписва в регистъра по чл. 20 като регистриран одитор - одиторско дружество, от трета държава, което представи доказателства, че:\n\n1. три четвърти от членовете на органите на управление и регистрираните одитори, извършващи задължителен финансов одит от името на дружеството, отговарят на изисквания, равностойни на предвидените в чл. 13 - 19 и чл. 20, ал. 2 ;\n\n2. дружеството извършва задължителен финансов одит при спазване на изискванията за независимост и обективност и правила, равностойни на предвидените в чл. 31 и 54 ;\n\n3. одиторското дружество публикува на своята интернет страница годишен доклад за прозрачност, отговарящ на изискванията на Регламент (ЕС) № 537/2014 .\n\n(4) Професионалната дейност на одитори от трети държави, вписани в регистъра по чл. 20 , подлежи на публичен надзор по реда на този закон.\n\n(5) За одиторите от трети държави, вписани в регистъра по чл. 20 , се прилагат и изискванията на Регламент (ЕС) № 537/2014 .\n\n(6) (Изм. - ДВ, бр. 79 от 2024 г.)  Комисията уведомява Европейската комисия за извършената оценка за съпоставимост и равностойност на изискванията по ал. 2 и 3, както и за основните договорености за сътрудничество със системите за публичен надзор, гарантиране на качеството и налагане на санкции.\n\n(7) Одиторските доклади от задължителен финансов одит, издадени от одитори или одиторски дружества от трети държави, които не са регистрирани в страната по съответния ред, не пораждат правни последици на територията на страната.\n\n(8) (Нова - ДВ, бр. 79 от 2024 г.)  Разпоредбите на ал. 1 - 7 се прилагат съответно и за регистрираните одитори по устойчивостта.\n\nОтписване от регистъра Чл. 24. (1) Регистрираният одитор се отписва от регистъра по чл. 20 в следните случаи: 1. (доп.  - ДВ, бр. 79 от 2024 г.)   подаване на заявление за заличаване на регистрацията като регистриран одитор, както и за частично заличаване на регистрацията като регистриран одитор по устойчивостта; 2. (изм. - ДВ, бр. 18 от 2020 г., в сила от 28.02.2020 г.) влязла в сила присъда за извършено умишлено престъпление от общ характер; 3. (отм.  - ДВ, бр. 79 от 2024 г.) 4. влязло в сила решение за временно изключване от ИДЕС; 5.  (доп.  - ДВ, бр. 79 от 2024 г.)   когато одиторско дружество престане да отговаря на изискванията на чл. 7, ал. 3 или 4 ; 6. смърт на физическото лице. (2) При отписване или при временно лишаване от правото да упражнява одиторска професия на регистриран одитор, одобрен и в друга държава - членка на Европейския съюз, и вписан в регистъра на тази държава членка, Комисията уведомява за това компетентните органи на съответната държава членка, като посочва и причините за това. (3) (Изм. - ДВ, бр. 18 от 2020 г., в сила от 28.02.2020 г.) В случаите по ал. 1, т. 1 - 5 по преценка на Комисията съответната одиторска практика до датата на отписване може да бъде проверена чрез инспекция или разследване.\n\nОтписване от регистъра\n\nЧл. 24. (1) Регистрираният одитор се отписва от регистъра по чл. 20 в следните случаи:\n\n1. (доп.  - ДВ, бр. 79 от 2024 г.)   подаване на заявление за заличаване на регистрацията като регистриран одитор, както и за частично заличаване на регистрацията като регистриран одитор по устойчивостта;\n\n2. (изм. - ДВ, бр. 18 от 2020 г., в сила от 28.02.2020 г.) влязла в сила присъда за извършено умишлено престъпление от общ характер;\n\n3. (отм.  - ДВ, бр. 79 от 2024 г.)\n\n4. влязло в сила решение за временно изключване от ИДЕС;\n\n5.  (доп.  - ДВ, бр. 79 от 2024 г.)   когато одиторско дружество престане да отговаря на изискванията на чл. 7, ал. 3 или 4 ;\n\n6. смърт на физическото лице.\n\n(2) При отписване или при временно лишаване от правото да упражнява одиторска професия на регистриран одитор, одобрен и в друга държава - членка на Европейския съюз, и вписан в регистъра на тази държава членка, Комисията уведомява за това компетентните органи на съответната държава членка, като посочва и причините за това.\n\n(3) (Изм. - ДВ, бр. 18 от 2020 г., в сила от 28.02.2020 г.) В случаите по ал. 1, т. 1 - 5 по преценка на Комисията съответната одиторска практика до датата на отписване може да бъде проверена чрез инспекция или разследване.\n\nПовторно вписване в регистъра Чл. 25. (1) (Изм. - ДВ, бр. 18 от 2020 г., в сила от 28.02.2020 г.) Регистриран одитор - физическо лице, който 4 или повече години е бил отписан от регистъра по чл. 20 на основание чл. 24, ал. 1, т. 1 - 4 , може да бъде вписан отново в регистъра след практическо обучение от една година, проведено по реда на чл. 19 през последните две години преди повторното вписване. (2) (Изм. - ДВ, бр. 79 от 2024 г.)    За повторно вписване в регистъра дипломираният експерт-счетоводител подава заявление, към което се прилага  документ за удостоверяване на изпълнението на изискванията на ал. 1, както и декларация, че отговаря на изискванията на този закон. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно при повторно вписване като регистриран одитор по устойчивостта.\n\nПовторно вписване в регистъра\n\nЧл. 25. (1) (Изм. - ДВ, бр. 18 от 2020 г., в сила от 28.02.2020 г.) Регистриран одитор - физическо лице, който 4 или повече години е бил отписан от регистъра по чл. 20 на основание чл. 24, ал. 1, т. 1 - 4 , може да бъде вписан отново в регистъра след практическо обучение от една година, проведено по реда на чл. 19 през последните две години преди повторното вписване.\n\n(2) (Изм. - ДВ, бр. 79 от 2024 г.)    За повторно вписване в регистъра дипломираният експерт-счетоводител подава заявление, към което се прилага  документ за удостоверяване на изпълнението на изискванията на ал. 1, както и декларация, че отговаря на изискванията на този закон.\n\n(3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно при повторно вписване като регистриран одитор по устойчивостта.\n\nТакса за вписване в регистъра Чл. 26. (Отм. - ДВ, бр. 18 от 2020 г., в сила от 28.02.2020 г.)\n\nТакса за вписване в регистъра\n\nЧл. 26. (Отм. - ДВ, бр. 18 от 2020 г., в сила от 28.02.2020 г.)\n\nКлетва Чл. 27. (Изм. - ДВ, бр. 18 от 2020 г., в сила от 28.02.2020 г.) Всеки дипломиран експерт-счетоводител преди вписването му в регистъра по чл. 36, ал. 1, т. 5 полага клетва пред ИДЕС съгласно неговия устав.\n\nКлетва\n\nЧл. 27. (Изм. - ДВ, бр. 18 от 2020 г., в сила от 28.02.2020 г.) Всеки дипломиран експерт-счетоводител преди вписването му в регистъра по чл. 36, ал. 1, т. 5 полага клетва пред ИДЕС съгласно неговия устав.\n\nПрофесионален печат Чл. 28. (Отм. - ДВ, бр. 79 от 2024 г.)\n\nПрофесионален печат\n\nЧл. 28. (Отм. - ДВ, бр. 79 от 2024 г.)\n\nГлава трета. УПРАЖНЯВАНЕ НА ОДИТОРСКА ПРОФЕСИЯ\n\nГлава трета. УПРАЖНЯВАНЕ НА ОДИТОРСКА ПРОФЕСИЯ\n\nПрава на регистрирания одитор Чл. 29. (1) (Изм. - ДВ, бр. 79 от 2024 г.)  Регистрираните одитори имат изключителното право да извършват финансов одит, съответно регистрираните одитори по устойчивостта имат изключителното право да извършват ангажименти за сигурност по устойчивостта, при условията и по реда на този закон. (2) При извършване на финансов одит регистрираният одитор има право: 1. да изисква и да получи пълно съдействие от ръководството на одитираното предприятие по въпроси, имащи отношение към изготвяне на финансовите отчети; 2. да получи неограничен достъп до всякаква информация във връзка с дейността на одитираното предприятие, имаща отношение към изготвяне на финансовите отчети; 3. да присъства при провеждането на инвентаризация на активите и пасивите на одитираното предприятие; 4. по негова преценка да наблюдава процеси, свързани с дейността и управлението на одитираното предприятие. (3) (Нова - ДВ, бр. 79 от 2024 г.)  Разпоредбите на ал. 2 се прилагат съответно и за регистрираните одитори по устойчивостта при извършване на ангажимент за сигурност по устойчивостта.\n\nПрава на регистрирания одитор\n\nЧл. 29. (1) (Изм. - ДВ, бр. 79 от 2024 г.)  Регистрираните одитори имат изключителното право да извършват финансов одит, съответно регистрираните одитори по устойчивостта имат изключителното право да извършват ангажименти за сигурност по устойчивостта, при условията и по реда на този закон.\n\n(2) При извършване на финансов одит регистрираният одитор има право:\n\n1. да изисква и да получи пълно съдействие от ръководството на одитираното предприятие по въпроси, имащи отношение към изготвяне на финансовите отчети;\n\n2. да получи неограничен достъп до всякаква информация във връзка с дейността на одитираното предприятие, имаща отношение към изготвяне на финансовите отчети;\n\n3. да присъства при провеждането на инвентаризация на активите и пасивите на одитираното предприятие;\n\n4. по негова преценка да наблюдава процеси, свързани с дейността и управлението на одитираното предприятие.\n\n(3) (Нова - ДВ, бр. 79 от 2024 г.)  Разпоредбите на ал. 2 се прилагат съответно и за регистрираните одитори по устойчивостта при извършване на ангажимент за сигурност по устойчивостта.\n\nПродължаващо професионално развитие Чл. 30. (1) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Всеки регистриран одитор - физическо лице, участва в признати форми на обучение за поддържане и развитие на професионалната си квалификация с продължителност не по-малка от 40 часа за календарна година. Регистрираните одитори, вписани в регистъра по чл. 20 с правоспособност за извършване на ангажименти за сигурност по устойчивостта, допълнително участват в признати от ИДЕС форми на обучение с продължителност, не по-малка от 20 часа за календарна година. (2) (Изм. - ДВ, бр. 79 от 2024 г.) Условията и редът за провеждане и отчитане на участието в признати форми на обучение за поддържане и развитие на професионалната квалификация на регистрираните одитори се определят с правилата по чл. 71, ал. 3, т. 4 .\n\nПродължаващо професионално развитие\n\nЧл. 30. (1) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Всеки регистриран одитор - физическо лице, участва в признати форми на обучение за поддържане и развитие на професионалната си квалификация с продължителност не по-малка от 40 часа за календарна година. Регистрираните одитори, вписани в регистъра по чл. 20 с правоспособност за извършване на ангажименти за сигурност по устойчивостта, допълнително участват в признати от ИДЕС форми на обучение с продължителност, не по-малка от 20 часа за календарна година.\n\n(2) (Изм. - ДВ, бр. 79 от 2024 г.) Условията и редът за провеждане и отчитане на участието в признати форми на обучение за поддържане и развитие на професионалната квалификация на регистрираните одитори се определят с правилата по чл. 71, ал. 3, т. 4 .\n\nЗадължения на регистрирания одитор Чл. 31. (1) При упражняване на одиторската професия регистрираният одитор е длъжен да: 1. (изм. - ДВ, бр. 79 от 2024 г.) спазва фундаменталните принципи на професионалната етика - почтеност, обективност, професионална компетентност и надлежно внимание, конфиденциалност и професионално поведение, съгласно изискванията на приложимите професионални стандарти и Етичния кодекс; 2. (изм. - ДВ, бр. 79 от 2024 г.) изпълнява поетия одиторски ангажимент в съответствие с приложимите професионални стандарти; 3. защитава по подходящ начин професионалната тайна по отношение на информацията и документите, до които има достъп, както по време на изпълнение на одиторски ангажимент, така и след приключването му; 4. (изм. - ДВ, бр. 79 от 2024 г.) предоставя при поискване от заместващия го регистриран одитор достъп до притежаваната от него относима информация за предприятието, обект на одиторския ангажимент, и изпълнения от него одиторски ангажимент за предходни години съгласно изискванията на приложимите професионални стандарти и Етичния кодекс и да може да удостовери, че е предоставил на заместващия го регистриран одитор достъп до тази информация; 5. (изм. - ДВ, бр. 79 от 2024 г.) информира ръководството на предприятието, обект на одиторския ангажимент, за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 6. (изм. и доп. - ДВ, бр. 79 от 2024 г.) разяснява на ръководството на предприятието, обект на одиторския ангажимент, характера и основанията за модифициране на одиторското мнение, съответно одиторското заключение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение, съответно одиторското заключение; 7. (доп. - ДВ, бр. 79 от 2024 г.) отчита ежегодно дейността си чрез подаване на Единен годишен отчет в електронен вид на електронна платформа, поддържана от ИДЕС, и в съответствие с правилата по чл. 71, ал. 3, т. 4 ; 8. (изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) се застрахова за рисковете на своята дейност за вреди, настъпили вследствие на виновно неизпълнение на неговите задължения, с изключение на времето, през което не предоставя услуги, включващи ангажименти за финансов одит за сигурност по устойчивостта, за преглед на финансова информация и за други ангажименти за изразяване на сигурност, различни от одит или преглед или ангажимент за сигурност по устойчивостта; 9. съдейства на Комисията и на ИДЕС при упражняването на техните правомощия; 10. съхранява одиторската документация за срок 5 години след датата на одиторския доклад; 11. (изм. - ДВ, бр. 79 от 2024 г.) членува в ИДЕС, заплаща встъпителни, годишни или други вноски, определени по вид и размер от управителния съвет на ИДЕС, и спазва неговия устав; 12. (изм. - ДВ, бр. 79 от 2024 г.) предоставя ежегодно на Комисията информация за одитираните от него предприятия, включително и за предприятията по извършени ангажименти за сигурност по устойчивостта, и за получените от тях общи приходи при условия и по ред, определени от Комисията; 13. (нова - ДВ, бр. 79 от 2024 г.) създаде персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила за вписване в регистъра по чл. 20 . (2) В допълнение на задълженията по ал. 1 при извършване на задължителен финансов одит в предприятие от обществен интерес регистрираният одитор е длъжен да: 1. информира ръководството и одитния комитет на предприятието за всички обстоятелства, които са или биха накърнили неговата независимост при изпълнение на поет одиторски ангажимент; 2. предоставя достъп до допълнителните доклади по чл. 60 и до всяка друга информация, предавана на компетентните органи съгласно чл. 61 , в качеството си на предходен регистриран одитор; 3. информира одитния комитет на одитираното предприятие за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент; 4. разяснява на одитния комитет на одитираното предприятие характера и основанията за модифициране на одиторското мнение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение. (3) Изискванията по ал. 1, т. 11 не са задължителни за регистрираните одитори от други държави - членки на Европейския съюз, и от трети държави. (4) Минималната застрахователна сума по задължителна застраховка \"Професионална отговорност\" за регистрирани одитори, неодитиращи предприятия от обществен интерес, е 20 000 лв. за всяко застрахователно събитие и 60 000 лв. за всички застрахователни събития за една година, а за регистрирани одитори, одитиращи предприятия от обществен интерес, е 250 000 лв. за всяко застрахователно събитие и 1 000 000 лв. за всички застрахователни събития за една година. (5) При прекратяване упражняването на одиторската професия и след отписване от регистъра по чл. 20 съответното лице не е длъжно да сключва допълнителна застраховка съгласно чл. 469, ал. 6 от Кодекса за застраховането . (6) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Договорът по задължителна застраховка \"Професионална отговорност\" се подновява, като се осигурява непрекъснатост на покритието, освен в случаите, когато регистрираният одитор не упражнява дейност, свързана с предоставянето на услуги, включващи ангажименти за финансов одит за сигурност по устойчивостта, за преглед на финансова информация и за изразяване на сигурност, различни от одит или преглед, и е декларирал това обстоятелство по реда на чл. 21, ал. 4 . (7) (Нова - ДВ, бр. 18 от 2020 г., в сила от 28.02.2020 г.) Регистриран одитор, който упражнява одиторската професия само по трудов договор в одиторско дружество и/или чрез участие в такова, не е длъжен да сключва лична застраховка \"Професионална отговорност\".\n\nЗадължения на регистрирания одитор\n\nЧл. 31. (1) При упражняване на одиторската професия регистрираният одитор е длъжен да:\n\n1. (изм. - ДВ, бр. 79 от 2024 г.) спазва фундаменталните принципи на професионалната етика - почтеност, обективност, професионална компетентност и надлежно внимание, конфиденциалност и професионално поведение, съгласно изискванията на приложимите професионални стандарти и Етичния кодекс;\n\n2. (изм. - ДВ, бр. 79 от 2024 г.) изпълнява поетия одиторски ангажимент в съответствие с приложимите професионални стандарти;\n\n3. защитава по подходящ начин професионалната тайна по отношение на информацията и документите, до които има достъп, както по време на изпълнение на одиторски ангажимент, така и след приключването му;\n\n4. (изм. - ДВ, бр. 79 от 2024 г.) предоставя при поискване от заместващия го регистриран одитор достъп до притежаваната от него относима информация за предприятието, обект на одиторския ангажимент, и изпълнения от него одиторски ангажимент за предходни години съгласно изискванията на приложимите професионални стандарти и Етичния кодекс и да може да удостовери, че е предоставил на заместващия го регистриран одитор достъп до тази информация;\n\n5. (изм. - ДВ, бр. 79 от 2024 г.) информира ръководството на предприятието, обект на одиторския ангажимент, за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент;\n\n6. (изм. и доп. - ДВ, бр. 79 от 2024 г.) разяснява на ръководството на предприятието, обект на одиторския ангажимент, характера и основанията за модифициране на одиторското мнение, съответно одиторското заключение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение, съответно одиторското заключение;\n\n7. (доп. - ДВ, бр. 79 от 2024 г.) отчита ежегодно дейността си чрез подаване на Единен годишен отчет в електронен вид на електронна платформа, поддържана от ИДЕС, и в съответствие с правилата по чл. 71, ал. 3, т. 4 ;\n\n8. (изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) се застрахова за рисковете на своята дейност за вреди, настъпили вследствие на виновно неизпълнение на неговите задължения, с изключение на времето, през което не предоставя услуги, включващи ангажименти за финансов одит за сигурност по устойчивостта, за преглед на финансова информация и за други ангажименти за изразяване на сигурност, различни от одит или преглед или ангажимент за сигурност по устойчивостта;\n\n9. съдейства на Комисията и на ИДЕС при упражняването на техните правомощия;\n\n10. съхранява одиторската документация за срок 5 години след датата на одиторския доклад;\n\n11. (изм. - ДВ, бр. 79 от 2024 г.) членува в ИДЕС, заплаща встъпителни, годишни или други вноски, определени по вид и размер от управителния съвет на ИДЕС, и спазва неговия устав;\n\n12. (изм. - ДВ, бр. 79 от 2024 г.) предоставя ежегодно на Комисията информация за одитираните от него предприятия, включително и за предприятията по извършени ангажименти за сигурност по устойчивостта, и за получените от тях общи приходи при условия и по ред, определени от Комисията;\n\n13. (нова - ДВ, бр. 79 от 2024 г.) създаде персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила за вписване в регистъра по чл. 20 .\n\n(2) В допълнение на задълженията по ал. 1 при извършване на задължителен финансов одит в предприятие от обществен интерес регистрираният одитор е длъжен да:\n\n1. информира ръководството и одитния комитет на предприятието за всички обстоятелства, които са или биха накърнили неговата независимост при изпълнение на поет одиторски ангажимент;\n\n2. предоставя достъп до допълнителните доклади по чл. 60 и до всяка друга информация, предавана на компетентните органи съгласно чл. 61 , в качеството си на предходен регистриран одитор;\n\n3. информира одитния комитет на одитираното предприятие за установени и възможни съществени нарушения на действащото законодателство, на негови учредителни и други вътрешни актове, доколкото са му станали известни при изпълнение на одиторски ангажимент;\n\n4. разяснява на одитния комитет на одитираното предприятие характера и основанията за модифициране на одиторското мнение в одиторския доклад, както и на параграфите за обръщане на внимание и по други въпроси, с които не е модифицирано одиторското мнение.\n\n(3) Изискванията по ал. 1, т. 11 не са задължителни за регистрираните одитори от други държави - членки на Европейския съюз, и от трети държави.\n\n(4) Минималната застрахователна сума по задължителна застраховка \"Професионална отговорност\" за регистрирани одитори, неодитиращи предприятия от обществен интерес, е 20 000 лв. за всяко застрахователно събитие и 60 000 лв. за всички застрахователни събития за една година, а за регистрирани одитори, одитиращи предприятия от обществен интерес, е 250 000 лв. за всяко застрахователно събитие и 1 000 000 лв. за всички застрахователни събития за една година.\n\n(5) При прекратяване упражняването на одиторската професия и след отписване от регистъра по чл. 20 съответното лице не е длъжно да сключва допълнителна застраховка съгласно чл. 469, ал. 6 от Кодекса за застраховането .\n\n(6) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Договорът по задължителна застраховка \"Професионална отговорност\" се подновява, като се осигурява непрекъснатост на покритието, освен в случаите, когато регистрираният одитор не упражнява дейност, свързана с предоставянето на услуги, включващи ангажименти за финансов одит за сигурност по устойчивостта, за преглед на финансова информация и за изразяване на сигурност, различни от одит или преглед, и е декларирал това обстоятелство по реда на чл. 21, ал. 4 .\n\n(7) (Нова - ДВ, бр. 18 от 2020 г., в сила от 28.02.2020 г.) Регистриран одитор, който упражнява одиторската професия само по трудов договор в одиторско дружество и/или чрез участие в такова, не е длъжен да сключва лична застраховка \"Професионална отговорност\".\n\nИмуществена отговорност Чл. 32. (1) Регистрираният одитор носи имуществена отговорност за вредите, които е причинил, ако те са пряка и непосредствена последица от негово виновно действие или бездействие. (2) (Доп. - ДВ, бр. 79 от 2024 г.) Когато финансов одит или ангажимент за сигурност по устойчивостта  е извършен съвместно от повече от един регистриран одитор, имуществената отговорност на регистрираните одитори е солидарна. (3) Отговорността по ал. 1 се осъществява съгласно Закона за задълженията и договорите и по правилата на общото исково производство. (4) (Доп. - ДВ, бр. 79 от 2024 г.)  Отговорността на регистрирания одитор към предприятието доверител се ограничава до трикратния размер на договореното възнаграждение за конкретен одиторски ангажимент, но не по-малък от посочените в чл. 31, ал. 4 суми за едно застрахователно събитие. Ограничението на отговорността не се прилага при умишлено неправомерно поведение на регистрирания одитор, включително при обявяване на предприятието доверител в несъстоятелност.\n\nИмуществена отговорност\n\nЧл. 32. (1) Регистрираният одитор носи имуществена отговорност за вредите, които е причинил, ако те са пряка и непосредствена последица от негово виновно действие или бездействие.\n\n(2) (Доп. - ДВ, бр. 79 от 2024 г.) Когато финансов одит или ангажимент за сигурност по устойчивостта  е извършен съвместно от повече от един регистриран одитор, имуществената отговорност на регистрираните одитори е солидарна.\n\n(3) Отговорността по ал. 1 се осъществява съгласно Закона за задълженията и договорите и по правилата на общото исково производство.\n\n(4) (Доп. - ДВ, бр. 79 от 2024 г.)  Отговорността на регистрирания одитор към предприятието доверител се ограничава до трикратния размер на договореното възнаграждение за конкретен одиторски ангажимент, но не по-малък от посочените в чл. 31, ал. 4 суми за едно застрахователно събитие. Ограничението на отговорността не се прилага при умишлено неправомерно поведение на регистрирания одитор, включително при обявяване на предприятието доверител в несъстоятелност.\n\nИзключване на отговорността Чл. 33. Регистрираните одитори не носят отговорност за допуснати нарушения от ръководството и служителите на одитираните предприятия, както и за разкриването на измами в одитираните предприятия.\n\nИзключване на отговорността\n\nЧл. 33. Регистрираните одитори не носят отговорност за допуснати нарушения от ръководството и служителите на одитираните предприятия, както и за разкриването на измами в одитираните предприятия.\n\nОтговорност на ръководството на одитираното предприятие Чл. 34. (Изм. и доп. - ДВ, бр. 79 от 2024 г.) Финансовият одит и ангажиментът за сигурност по устойчивостта не освобождават от отговорност ръководството на одитираното предприятие за законосъобразността и целесъобразността на действията му през одитирания период, включително за изготвените от него финансови отчети, съответно отчети за устойчивостта и/или друга финансова или нефинансова информация, както и за контролната система на предприятието.\n\nОтговорност на ръководството на одитираното предприятие\n\nЧл. 34. (Изм. и доп. - ДВ, бр. 79 от 2024 г.) Финансовият одит и ангажиментът за сигурност по устойчивостта не освобождават от отговорност ръководството на одитираното предприятие за законосъобразността и целесъобразността на действията му през одитирания период, включително за изготвените от него финансови отчети, съответно отчети за устойчивостта и/или друга финансова или нефинансова информация, както и за контролната система на предприятието.\n\nГлава четвърта. ИНСТИТУТ НА ДИПЛОМИРАНИТЕ ЕКСПЕРТ-СЧЕТОВОДИТЕЛИ\n\nГлава четвърта. ИНСТИТУТ НА ДИПЛОМИРАНИТЕ ЕКСПЕРТ-СЧЕТОВОДИТЕЛИ\n\nСтатут на ИДЕС Чл. 35. (1) Институтът на дипломираните експерт-счетоводители е юридическо лице на самостоятелна издръжка със седалище София. (2)  (Изм. - ДВ, бр. 79 от 2024 г.) Институтът на дипломираните експерт-счетоводители е професионална организация на дипломираните експерт-счетоводители и регистрираните одитори, която осигурява упражняването на професионалната дейност на своите членове, в интерес на обществото, при спазване на стандартите за професионално и етично поведение. (3) (Нова - ДВ, бр. 79 от 2024 г.)  Устройството и дейността на ИДЕС, правата и задълженията на неговите членовете, както и организацията и работата на неговите органи, се уреждат с устав.\n\nСтатут на ИДЕС\n\nЧл. 35. (1) Институтът на дипломираните експерт-счетоводители е юридическо лице на самостоятелна издръжка със седалище София.\n\n(2)  (Изм. - ДВ, бр. 79 от 2024 г.) Институтът на дипломираните експерт-счетоводители е професионална организация на дипломираните експерт-счетоводители и регистрираните одитори, която осигурява упражняването на професионалната дейност на своите членове, в интерес на обществото, при спазване на стандартите за професионално и етично поведение.\n\n(3) (Нова - ДВ, бр. 79 от 2024 г.)  Устройството и дейността на ИДЕС, правата и задълженията на неговите членовете, както и организацията и работата на неговите органи, се уреждат с устав.\n\nФункции на ИДЕС Чл. 36. (1) Институтът на дипломираните експерт-счетоводители организира, ръководи и контролира професионалната дейност на своите членове, като: 1.  (изм. - ДВ, бр. 79 от 2024 г.)  организира и провежда изпитите за придобиване на квалификация на дипломиран експерт-счетоводител и придобиване на квалификация на регистриран одитор по устойчивостта; 2. (доп. - ДВ, бр. 79 от 2024 г.)   организира и провежда изпитите за придобиване на правоспособност на регистриран одитор по финансов одит от други държави - членки на Европейския съюз, и от трети държави; 3. (доп. - ДВ, бр. 79 от 2024 г.)   организира и провежда обучения на кандидатите за дипломирани експерт-счетоводители и за регистрирани одитори по устойчивостта, за повишаване на професионалната квалификация на своите членове и по продължаващото професионално развитие на регистрираните одитори; 4. (отм. - ДВ, бр. 18 от 2020 г., в сила от 28.02.2020 г.) 5. организира и поддържа регистъра на дипломираните експерт-счетоводители; 6. разработва и предлага за утвърждаване от Комисията правилата за изпълнение на дейностите по т. 1 - 5; 7. разработва, внедрява и поддържа функционираща вътрешна система за контрол на професионалната дейност на своите членове и за спазване изискванията на Етичния кодекс; 8. извършва проверки на професионалната дейност на своите членове по подадени от заинтересовани лица сигнали или по инициатива на органите на ИДЕС; в екипите за извършване на проверките може да участват и инспектори от Комисията; 9. дава методически указания и разработва професионални одиторски правила и техники, практически наръчници и технически средства за подпомагане на дейността на своите членове; 10. (изм. - ДВ, бр. 79 от 2024 г.)   издава професионална литература, учебни помагала, научни трудове и други материали, свързани с упражняването, развитието и популяризирането на квалификацията на дипломиран експерт-счетоводител и професията на регистриран одитор и квалификацията на регистриран одитор по устойчивостта; 11. (изм. - ДВ, бр. 79 от 2024 г.)    организира, подпомага и извършва изследователска дейност в областта на финансовия одит, и ангажиментите за сигурност по устойчивостта, на счетоводството и финансовото отчитане, отчитането на устойчивостта на финансовия анализ и управление, както и за други свързани с одиторската професия области; 12. налага дисциплинарни мерки на своите членове; 13. (нова - ДВ, бр. 79 от 2024 г.)   извършва други дейности съгласно устава. (2) Органите и служителите от администрацията на ИДЕС, които са свързани с изпълнение на дейностите по ал. 1, т. 8 и функциите по чл. 85, ал. 3 , са длъжни да спазват изискванията за опазване на професионалната тайна съгласно чл. 82 .\n\nФункции на ИДЕС\n\nЧл. 36. (1) Институтът на дипломираните експерт-счетоводители организира, ръководи и контролира професионалната дейност на своите членове, като:\n\n1.  (изм. - ДВ, бр. 79 от 2024 г.)  организира и провежда изпитите за придобиване на квалификация на дипломиран експерт-счетоводител и придобиване на квалификация на регистриран одитор по устойчивостта;\n\n2. (доп. - ДВ, бр. 79 от 2024 г.)   организира и провежда изпитите за придобиване на правоспособност на регистриран одитор по финансов одит от други държави - членки на Европейския съюз, и от трети държави;\n\n3. (доп. - ДВ, бр. 79 от 2024 г.)   организира и провежда обучения на кандидатите за дипломирани експерт-счетоводители и за регистрирани одитори по устойчивостта, за повишаване на професионалната квалификация на своите членове и по продължаващото професионално развитие на регистрираните одитори;\n\n4. (отм. - ДВ, бр. 18 от 2020 г., в сила от 28.02.2020 г.)\n\n5. организира и поддържа регистъра на дипломираните експерт-счетоводители;\n\n6. разработва и предлага за утвърждаване от Комисията правилата за изпълнение на дейностите по т. 1 - 5;\n\n7. разработва, внедрява и поддържа функционираща вътрешна система за контрол на професионалната дейност на своите членове и за спазване изискванията на Етичния кодекс;\n\n8. извършва проверки на професионалната дейност на своите членове по подадени от заинтересовани лица сигнали или по инициатива на органите на ИДЕС; в екипите за извършване на проверките може да участват и инспектори от Комисията;\n\n9. дава методически указания и разработва професионални одиторски правила и техники, практически наръчници и технически средства за подпомагане на дейността на своите членове;\n\n10. (изм. - ДВ, бр. 79 от 2024 г.)   издава професионална литература, учебни помагала, научни трудове и други материали, свързани с упражняването, развитието и популяризирането на квалификацията на дипломиран експерт-счетоводител и професията на регистриран одитор и квалификацията на регистриран одитор по устойчивостта;\n\n11. (изм. - ДВ, бр. 79 от 2024 г.)    организира, подпомага и извършва изследователска дейност в областта на финансовия одит, и ангажиментите за сигурност по устойчивостта, на счетоводството и финансовото отчитане, отчитането на устойчивостта на финансовия анализ и управление, както и за други свързани с одиторската професия области;\n\n12. налага дисциплинарни мерки на своите членове;\n\n13. (нова - ДВ, бр. 79 от 2024 г.)   извършва други дейности съгласно устава.\n\n(2) Органите и служителите от администрацията на ИДЕС, които са свързани с изпълнение на дейностите по ал. 1, т. 8 и функциите по чл. 85, ал. 3 , са длъжни да спазват изискванията за опазване на професионалната тайна съгласно чл. 82 .\n\nПравомощия на председателя на ИДЕС Чл. 37. Институтът на дипломираните експерт-счетоводители се представлява от неговия председател.\n\nПравомощия на председателя на ИДЕС\n\nЧл. 37. Институтът на дипломираните експерт-счетоводители се представлява от неговия председател.\n\nОргани на ИДЕС Чл. 38. (1) Органи на ИДЕС са: 1. общото събрание; 2. управителният съвет; 3. контролният съвет; 4. съветът по професионална етика; 5. съветът за контрол по качеството на одиторските услуги; 6. дисциплинарният съвет. (2) Общото събрание се състои от всички членове на ИДЕС и приема устав, избира председател на ИДЕС и членове на другите негови органи. (3) Управителният съвет организира и ръководи цялостната дейност на ИДЕС за постигане на неговите цели и се отчита пред общото събрание. Председателят на ИДЕС е член на управителния съвет и ръководи неговите заседания. (4) Контролният съвет контролира изпълнението на решенията на общото събрание и на управителния съвет, изпълнението на бюджета на ИДЕС, спазването на неговия устав и вътрешни правила. (5) (Изм. - ДВ, бр. 79 от 2024 г.)   Съветът по професионална етика текущо наблюдава, методологически подпомага, дава насоки и тълкувания, и контролира изпълнението на изискванията на Етичния кодекс от членовете на ИДЕС. (6) (Изм. - ДВ, бр. 79 от 2024 г.)    Съветът за контрол по качеството на одиторските услуги текущо наблюдава, методологически подпомага, дава насоки и тълкувания, и контролира качеството на професионалната дейност на членовете на ИДЕС чрез проверки. (7) Дисциплинарният съвет разглежда констатациите на контролния съвет, на съвета за контрол по качеството на одиторските услуги и на съвета по професионална етика и се произнася с решение по тях. (8) Контролният съвет разработва правила за своята работа, които се утвърждават от общото събрание. (9) Съветът по професионална етика, съветът за контрол по качеството на одиторските услуги и дисциплинарният съвет разработват правила за своята работа, които се утвърждават от управителния съвет. Тези съвети координират своята дейност с управителния съвет, като са независими в своята професионална преценка по отношение на разглежданите от тях случаи/преписки. (10) (Изм. - ДВ, бр. 105 от 2020 г., в сила от 01.01.2021 г., изм. - ДВ, бр. 79 от 2024 г.) Председателят на ИДЕС и членовете на управителния съвет, на контролния съвет, на съвета по професионална етика, на съвета за контрол по качеството на одиторските услуги и на дисциплинарния съвет на ИДЕС са членове на института и се избират по ред, определен с устава, като трябва да отговарят на следните изисквания: 1. да притежават добро име и професионална репутация в обществото; 2. да имат най-малко 5 години професионален опит в областта на финансовия одит, от които най-малко три години като регистриран одитор. (11)  (Отм. - ДВ, бр. 79 от 2024 г.)\n\nОргани на ИДЕС\n\nЧл. 38. (1) Органи на ИДЕС са:\n\n1. общото събрание;\n\n2. управителният съвет;\n\n3. контролният съвет;\n\n4. съветът по професионална етика;\n\n5. съветът за контрол по качеството на одиторските услуги;\n\n6. дисциплинарният съвет.\n\n(2) Общото събрание се състои от всички членове на ИДЕС и приема устав, избира председател на ИДЕС и членове на другите негови органи.\n\n(3) Управителният съвет организира и ръководи цялостната дейност на ИДЕС за постигане на неговите цели и се отчита пред общото събрание. Председателят на ИДЕС е член на управителния съвет и ръководи неговите заседания.\n\n(4) Контролният съвет контролира изпълнението на решенията на общото събрание и на управителния съвет, изпълнението на бюджета на ИДЕС, спазването на неговия устав и вътрешни правила.\n\n(5) (Изм. - ДВ, бр. 79 от 2024 г.)   Съветът по професионална етика текущо наблюдава, методологически подпомага, дава насоки и тълкувания, и контролира изпълнението на изискванията на Етичния кодекс от членовете на ИДЕС.\n\n(6) (Изм. - ДВ, бр. 79 от 2024 г.)    Съветът за контрол по качеството на одиторските услуги текущо наблюдава, методологически подпомага, дава насоки и тълкувания, и контролира качеството на професионалната дейност на членовете на ИДЕС чрез проверки.\n\n(7) Дисциплинарният съвет разглежда констатациите на контролния съвет, на съвета за контрол по качеството на одиторските услуги и на съвета по професионална етика и се произнася с решение по тях.\n\n(8) Контролният съвет разработва правила за своята работа, които се утвърждават от общото събрание.\n\n(9) Съветът по професионална етика, съветът за контрол по качеството на одиторските услуги и дисциплинарният съвет разработват правила за своята работа, които се утвърждават от управителния съвет. Тези съвети координират своята дейност с управителния съвет, като са независими в своята професионална преценка по отношение на разглежданите от тях случаи/преписки.\n\n(10) (Изм. - ДВ, бр. 105 от 2020 г., в сила от 01.01.2021 г., изм. - ДВ, бр. 79 от 2024 г.) Председателят на ИДЕС и членовете на управителния съвет, на контролния съвет, на съвета по професионална етика, на съвета за контрол по качеството на одиторските услуги и на дисциплинарния съвет на ИДЕС са членове на института и се избират по ред, определен с устава, като трябва да отговарят на следните изисквания:\n\n1. да притежават добро име и професионална репутация в обществото;\n\n2. да имат най-малко 5 години професионален опит в областта на финансовия одит, от които най-малко три години като регистриран одитор.\n\n(11)  (Отм. - ДВ, бр. 79 от 2024 г.)\n\nФинансиране на дейността на ИДЕС Чл. 39. Финансирането на дейността на ИДЕС се осигурява от: 1. встъпителни и годишни вноски от членовете; 2. приходи от такси за провеждане на курсове и изпити; 3. приходи от абонамент и от издателска дейност; 4. приходи от извършване на консултантски услуги; 5. приходи от санкции, налагани от ИДЕС; 6. приходи от дарения; 7. други приходи.\n\nФинансиране на дейността на ИДЕС\n\nЧл. 39. Финансирането на дейността на ИДЕС се осигурява от:\n\n1. встъпителни и годишни вноски от членовете;\n\n2. приходи от такси за провеждане на курсове и изпити;\n\n3. приходи от абонамент и от издателска дейност;\n\n4. приходи от извършване на консултантски услуги;\n\n5. приходи от санкции, налагани от ИДЕС;\n\n6. приходи от дарения;\n\n7. други приходи.\n\nДисциплинарна отговорност Чл. 40. (Изм. - ДВ, бр. 79 от 2024 г.) (1) За нарушение на устава на ИДЕС регистрираните одитори и дипломираните експерт-счетоводители носят дисциплинарна отговорност. (2) За установени от съвета по професионална етика, съвета за контрол по качеството на одиторските услуги и на контролния съвет нарушения съответните преписки се предават на дисциплинарния съвет, за което се информира управителният съвет на ИДЕС. (3) Дисциплинарни нарушения са: 1. неподаване на единен годишен отчет за професионалната дейност като член на ИДЕС и за изпълнение на задълженията за продължаващо професионално развитие или подаването на такъв с непълна и/или неточна информация; 2. неизпълнение на задълженията за продължаващо професионално развитие; 3. неплащане в срок на встъпителни, годишни или други вноски, утвърдени по вид и размер от управителния съвет; 4. неоказване на съдействие или възпрепятстване на органите на ИДЕС при проверки на професионалната дейност; 5. извършване на действия против интересите на ИДЕС или на неговите членове; 6. уронване на престижа или достойнството на професията или на ИДЕС; 7. неизпълнение на други изисквания на устава, на правила, регламентиращи дейността на ИДЕС, и на решенията на управителния съвет или на общото събрание на ИДЕС; 8. неспазване на принципите и изискванията на приложимите професионални стандарти; 9. неспазване на принципите и изискванията на Международния етичен кодекс на професионалните счетоводители (включително Международни стандарти за независимост); 10. неспазване на законовите изисквания за независимост и липса на конфликт на интереси. (4) За извършени дисциплинарни нарушения се налагат следните дисциплинарни мерки: 1. задължително предписание за отстраняване на констатирано нарушение; 2. публикуване на интернет страницата на ИДЕС на констатираните нарушения за срок една година; 3. лишаване от право да бъде избиран в органите на ИДЕС за срок от 4 години; 4. глоба от 1 000 до 15 000 лв.; 5. предупреждение за изключване от ИДЕС; 6. временно изключване от ИДЕС за срок от една до три години; 7. временно изключване от ИДЕС за срок 5 години. (5) Когато в резултат от извършена по реда на чл. 36, ал. 1, т. 8 проверка се установят нарушения, извършени от регистриран одитор при упражняване на професионалната му дейност, които са нарушения на разпоредбите на закона и/или на Регламент (ЕС) № 537/2014 , управителният съвет изпраща на Комисията доклада от проверката. Комисията извършва разследване и уведомява ИДЕС за резултатите от него, наложените административни наказания и приложените надзорни мерки. (6) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция, разследване или проверка, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , се налага мярката по ал. 4, т. 7. (7) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 4, т. 7.\n\nДисциплинарна отговорност\n\nЧл. 40. (Изм. - ДВ, бр. 79 от 2024 г.) (1) За нарушение на устава на ИДЕС регистрираните одитори и дипломираните експерт-счетоводители носят дисциплинарна отговорност.\n\n(2) За установени от съвета по професионална етика, съвета за контрол по качеството на одиторските услуги и на контролния съвет нарушения съответните преписки се предават на дисциплинарния съвет, за което се информира управителният съвет на ИДЕС.\n\n(3) Дисциплинарни нарушения са:\n\n1. неподаване на единен годишен отчет за професионалната дейност като член на ИДЕС и за изпълнение на задълженията за продължаващо професионално развитие или подаването на такъв с непълна и/или неточна информация;\n\n2. неизпълнение на задълженията за продължаващо професионално развитие;\n\n3. неплащане в срок на встъпителни, годишни или други вноски, утвърдени по вид и размер от управителния съвет;\n\n4. неоказване на съдействие или възпрепятстване на органите на ИДЕС при проверки на професионалната дейност;\n\n5. извършване на действия против интересите на ИДЕС или на неговите членове;\n\n6. уронване на престижа или достойнството на професията или на ИДЕС;\n\n7. неизпълнение на други изисквания на устава, на правила, регламентиращи дейността на ИДЕС, и на решенията на управителния съвет или на общото събрание на ИДЕС;\n\n8. неспазване на принципите и изискванията на приложимите професионални стандарти;\n\n9. неспазване на принципите и изискванията на Международния етичен кодекс на професионалните счетоводители (включително Международни стандарти за независимост);\n\n10. неспазване на законовите изисквания за независимост и липса на конфликт на интереси.\n\n(4) За извършени дисциплинарни нарушения се налагат следните дисциплинарни мерки:\n\n1. задължително предписание за отстраняване на констатирано нарушение;\n\n2. публикуване на интернет страницата на ИДЕС на констатираните нарушения за срок една година;\n\n3. лишаване от право да бъде избиран в органите на ИДЕС за срок от 4 години;\n\n4. глоба от 1 000 до 15 000 лв.;\n\n5. предупреждение за изключване от ИДЕС;\n\n6. временно изключване от ИДЕС за срок от една до три години;\n\n7. временно изключване от ИДЕС за срок 5 години.\n\n(5) Когато в резултат от извършена по реда на чл. 36, ал. 1, т. 8 проверка се установят нарушения, извършени от регистриран одитор при упражняване на професионалната му дейност, които са нарушения на разпоредбите на закона и/или на Регламент (ЕС) № 537/2014 , управителният съвет изпраща на Комисията доклада от проверката. Комисията извършва разследване и уведомява ИДЕС за резултатите от него, наложените административни наказания и приложените надзорни мерки.\n\n(6) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция, разследване или проверка, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , се налага мярката по ал. 4, т. 7.\n\n(7) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 4, т. 7.\n\nДисциплинарно производство Чл. 41. (1) Дисциплинарно производство се образува с решение на дисциплинарния съвет на ИДЕС. (2) (Изм. - ДВ, бр. 79 от 2024 г.) Когато дисциплинарният съвет разглежда по същество дисциплинарна преписка, той изпраща покана за участие в заседанието на регистрирания одитор или дипломиран експерт-счетоводител, чиято преписка се разглежда. (3) Дисциплинарният съвет допуска всички доказателства, които са от значение за изясняване на случая. (4) Дисциплинарният съвет се произнася в 14-дневен срок от последното заседание, на което е разглеждана съответната преписка по ал. 2. (5)  (Изм. - ДВ, бр. 79 от 2024 г.) Дисциплинарният съвет налага дисциплинарните мерки по чл. 40, ал. 4, т. 1 - 5 и предлага на управителния съвет да наложи мерките по чл. 40, ал. 4, т. 6 и 7 . (6) (Изм. - ДВ, бр. 79 от 2024 г.)  Управителният съвет взема с мнозинство две трети от членовете си решение за налагане на мерките по чл. 40, ал. 4, т. 6 и 7 в 14-дневен срок от получаване на предложението. (7) (Доп. - ДВ, бр. 79 от 2024 г.)   В дисциплинарното производство се прилагат съответно разпоредбите на глава пета, раздел I от Административнопроцесуалния кодекс . (8) (Изм. - ДВ, бр. 79 от 2024 г.)    Не се образува дисциплинарно производство, а образуваното се прекратява, когато са изтекли три години от извършване на нарушението. (9) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Институтът на дипломираните експерт-счетоводители уведомява писмено Комисията за приложените дисциплинарни мерки по чл. 40, ал. 4, т. 6 и 7 в 14-дневен срок от приемането на съответните решения, както и от влизането им в сила.\n\nДисциплинарно производство\n\nЧл. 41. (1) Дисциплинарно производство се образува с решение на дисциплинарния съвет на ИДЕС.\n\n(2) (Изм. - ДВ, бр. 79 от 2024 г.) Когато дисциплинарният съвет разглежда по същество дисциплинарна преписка, той изпраща покана за участие в заседанието на регистрирания одитор или дипломиран експерт-счетоводител, чиято преписка се разглежда.\n\n(3) Дисциплинарният съвет допуска всички доказателства, които са от значение за изясняване на случая.\n\n(4) Дисциплинарният съвет се произнася в 14-дневен срок от последното заседание, на което е разглеждана съответната преписка по ал. 2.\n\n(5)  (Изм. - ДВ, бр. 79 от 2024 г.) Дисциплинарният съвет налага дисциплинарните мерки по чл. 40, ал. 4, т. 1 - 5 и предлага на управителния съвет да наложи мерките по чл. 40, ал. 4, т. 6 и 7 .\n\n(6) (Изм. - ДВ, бр. 79 от 2024 г.)  Управителният съвет взема с мнозинство две трети от членовете си решение за налагане на мерките по чл. 40, ал. 4, т. 6 и 7 в 14-дневен срок от получаване на предложението.\n\n(7) (Доп. - ДВ, бр. 79 от 2024 г.)   В дисциплинарното производство се прилагат съответно разпоредбите на глава пета, раздел I от Административнопроцесуалния кодекс .\n\n(8) (Изм. - ДВ, бр. 79 от 2024 г.)    Не се образува дисциплинарно производство, а образуваното се прекратява, когато са изтекли три години от извършване на нарушението.\n\n(9) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Институтът на дипломираните експерт-счетоводители уведомява писмено Комисията за приложените дисциплинарни мерки по чл. 40, ал. 4, т. 6 и 7 в 14-дневен срок от приемането на съответните решения, както и от влизането им в сила.\n\nОбжалване на наложена дисциплинарна мярка Чл. 42. (Изм. - ДВ, бр. 79 от 2024 г.) (1) Решението на дисциплинарния съвет за налагане на дисциплинарна мярка по чл. 40, ал. 4, т. 1 - 5 може да се обжалва в 14-дневен срок от съобщаването му на заинтересованото лице пред управителния съвет на ИДЕС. Управителният съвет се произнася с мотивирано решение по жалбата в едномесечен срок от получаването и. Ако управителният съвет отхвърли жалбата, мотивите за това решение се смятат за част от мотивите на дисциплинарния съвет по обжалваното решение за налагане на дисциплинарна мярка. В производството по обжалване се прилагат съответно разпоредбите на глава шеста от Административнопроцесуалния кодекс . (2) Решението на управителния съвет за налагане на дисциплинарна мярка по чл. 40, ал. 4, т. 6 и 7 подлежи на обжалване пред Административен съд София-град, по реда на Административнопроцесуалния кодекс . (3) Решението на управителния съвет по жалба срещу решение за налагане на мярка по чл. 40, ал. 4, т. 1 е окончателно. (4) Ако жалбата по ал. 1 бъде отхвърлена от управителния съвет, решението на дисциплинарния съвет за налагане на мярка по чл. 40, ал. 4, т. 2 - 5 подлежи на обжалване за законосъобразност пред Административен съд София-град, по реда на Административнопроцесуалния кодекс .\n\nОбжалване на наложена дисциплинарна мярка\n\nЧл. 42. (Изм. - ДВ, бр. 79 от 2024 г.) (1) Решението на дисциплинарния съвет за налагане на дисциплинарна мярка по чл. 40, ал. 4, т. 1 - 5 може да се обжалва в 14-дневен срок от съобщаването му на заинтересованото лице пред управителния съвет на ИДЕС. Управителният съвет се произнася с мотивирано решение по жалбата в едномесечен срок от получаването и. Ако управителният съвет отхвърли жалбата, мотивите за това решение се смятат за част от мотивите на дисциплинарния съвет по обжалваното решение за налагане на дисциплинарна мярка. В производството по обжалване се прилагат съответно разпоредбите на глава шеста от Административнопроцесуалния кодекс .\n\n(2) Решението на управителния съвет за налагане на дисциплинарна мярка по чл. 40, ал. 4, т. 6 и 7 подлежи на обжалване пред Административен съд София-град, по реда на Административнопроцесуалния кодекс .\n\n(3) Решението на управителния съвет по жалба срещу решение за налагане на мярка по чл. 40, ал. 4, т. 1 е окончателно.\n\n(4) Ако жалбата по ал. 1 бъде отхвърлена от управителния съвет, решението на дисциплинарния съвет за налагане на мярка по чл. 40, ал. 4, т. 2 - 5 подлежи на обжалване за законосъобразност пред Административен съд София-град, по реда на Административнопроцесуалния кодекс .\n\nПринудително изпълнение на дисциплинарна мярка глоба Чл. 43. Принудителното изпълнение на влязло в сила решение, с което е наложена дисциплинарна мярка глоба, се допуска по искане на управителния съвет на ИДЕС по реда на чл. 418 от Гражданскопроцесуалния кодекс .\n\nПринудително изпълнение на дисциплинарна мярка глоба\n\nЧл. 43. Принудителното изпълнение на влязло в сила решение, с което е наложена дисциплинарна мярка глоба, се допуска по искане на управителния съвет на ИДЕС по реда на чл. 418 от Гражданскопроцесуалния кодекс .\n\nЧаст втора. ФИНАНСОВ ОДИТ И АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.) Част втора. ФИНАНСОВ ОДИТ\n\nЧаст втора. ФИНАНСОВ ОДИТ И АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ДОП. - ДВ, БР. 79 ОТ 2024 Г.)\n\nЧаст втора. ФИНАНСОВ ОДИТ\n\nГлава пета. ФИНАНСОВ ОДИТ НА ФИНАНСОВИ ОТЧЕТИ И АНГАЖИМЕНТ ЗА СИГУРНОСТ ПО УСТОЙЧИВОСТТА - ОБЩИ ИЗИСКВАНИЯ (ЗАГЛ. ДОП. - ДВ, БР. 79 ОТ 2024 Г.) Глава пета. ФИНАНСОВ ОДИТ НА ФИНАНСОВИ ОТЧЕТИ - ОБЩИ ИЗИСКВАНИЯ\n\nГлава пета. ФИНАНСОВ ОДИТ НА ФИНАНСОВИ ОТЧЕТИ И АНГАЖИМЕНТ ЗА СИГУРНОСТ ПО УСТОЙЧИВОСТТА - ОБЩИ ИЗИСКВАНИЯ (ЗАГЛ. ДОП. - ДВ, БР. 79 ОТ 2024 Г.)\n\nГлава пета. ФИНАНСОВ ОДИТ НА ФИНАНСОВИ ОТЧЕТИ - ОБЩИ ИЗИСКВАНИЯ\n\nЦел на финансовия одит (Загл. доп. - ДВ, бр. 79 от 2024 г.) Чл. 44. (1) (Изм. - ДВ, бр. 79 от 2024 г.) Целта на финансовия одит е получаване на разумна степен на сигурност, че финансовият отчет не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор одиторско мнение дали този финансов отчет е изготвен във всички съществени аспекти на съответствие с приложимата за предприятието отчетна рамка. (2)  (Изм. - ДВ, бр. 79 от 2024 г.) За общите рамки за финансово отчитане, приети като приложима отчетна рамка, одиторското мнение е дали финансовият отчет е представен достоверно, във всички съществени аспекти, или дали дава вярна и честна представа за финансовото състояние, резултатите от дейността и паричните потоци на одитираното предприятие към датата на финансовия отчет, в съответствие с приложимата отчетна рамка. (3) Изразяването на одиторско мнение се извършва чрез писмен одиторски доклад.\n\nЦел на финансовия одит (Загл. доп. - ДВ, бр. 79 от 2024 г.)\n\nЧл. 44. (1) (Изм. - ДВ, бр. 79 от 2024 г.) Целта на финансовия одит е получаване на разумна степен на сигурност, че финансовият отчет не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор одиторско мнение дали този финансов отчет е изготвен във всички съществени аспекти на съответствие с приложимата за предприятието отчетна рамка.\n\n(2)  (Изм. - ДВ, бр. 79 от 2024 г.) За общите рамки за финансово отчитане, приети като приложима отчетна рамка, одиторското мнение е дали финансовият отчет е представен достоверно, във всички съществени аспекти, или дали дава вярна и честна представа за финансовото състояние, резултатите от дейността и паричните потоци на одитираното предприятие към датата на финансовия отчет, в съответствие с приложимата отчетна рамка.\n\n(3) Изразяването на одиторско мнение се извършва чрез писмен одиторски доклад.\n\nЦел на ангажимента за сигурност по устойчивостта Чл. 44а. (Нов - ДВ, бр. 79 от 2024 г.) (1) Целта на ангажимента за сигурност по устойчивостта е получаване на разумна или ограничена степен на сигурност, че отчетът за устойчивостта, съставна част от доклада за дейността, не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор по устойчивостта одиторско мнение, съответно одиторско заключение, дали той е изготвен във всички съществени аспекти на съответствие с приложимата за предприятието рамка за отчитане на устойчивостта. (2) Изразяването на одиторско мнение, съответно одиторско заключение, по устойчивостта се извършва в писмен доклад, различен от одиторския доклад за извършения финансов одит.\n\nЦел на ангажимента за сигурност по устойчивостта\n\nЧл. 44а. (Нов - ДВ, бр. 79 от 2024 г.) (1) Целта на ангажимента за сигурност по устойчивостта е получаване на разумна или ограничена степен на сигурност, че отчетът за устойчивостта, съставна част от доклада за дейността, не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор по устойчивостта одиторско мнение, съответно одиторско заключение, дали той е изготвен във всички съществени аспекти на съответствие с приложимата за предприятието рамка за отчитане на устойчивостта.\n\n(2) Изразяването на одиторско мнение, съответно одиторско заключение, по устойчивостта се извършва в писмен доклад, различен от одиторския доклад за извършения финансов одит.\n\nОбхват на финансовия одит и на ангажимента за сигурност по устойчивостта (Загл. доп. - ДВ, бр. 79 от 2024 г.) Чл. 45. (1) (Доп. - ДВ, бр. 79 от 2024 г.) Финансовият одит обхваща изпълнението на процедури за постигане на разумна степен на сигурност: 1. (изм. - ДВ, бр. 79 от 2024 г.) за спазване принципите на счетоводството съгласно приложимата отчетна рамка; 2. (изм. - ДВ, бр. 79 от 2024 г.) доколко счетоводната политика на одитираното предприятие е целесъобразна за неговата дейност и е съвместима с приложимата отчетна рамка и счетоводните политики, използвани в съответния отрасъл; 3. (изм. - ДВ, бр. 79 от 2024 г.) за последователността на прилагането на оповестената счетоводна политика съгласно приложимата отчетна рамка; 4. за ефективността на системата на вътрешния контрол, ограничена до постигане целите на одита; 5. за процеса на счетоводното приключване и изготвянето на финансовия отчет; 6. (изм. - ДВ, бр. 79 от 2024 г.) за достоверността и необходимата за потребителите обхватност на представената и оповестена във финансовия отчет информация съгласно приложимата отчетна рамка. (2) (Нова - ДВ, бр. 79 от 2024 г.) Ангажиментът за сигурност по устойчивостта обхваща изпълнението на процедури за постигане на съответната степен на сигурност съгласно чл. 44а, ал. 1 относно: 1. съответствието на отчета за устойчивостта с принципите, правилата и изискванията на приложимата рамка за отчитане на устойчивостта; 2. това доколко политиката по отчитане на устойчивостта на одитираното предприятие е целесъобразна за неговата дейност и е съвместима с приложимата отчетна рамка и отчетни политики, използвани в съответния отрасъл, както и е последователно прилагана; 3. съответствието на установения от предприятието процес по идентифициране, контрол и изготвяне на информация за целите на отчета за устойчивостта спрямо изискванията на приложимата отчетна рамка; 4. съответствието на представената и оповестена в отчета за устойчивостта информация спрямо изискванията за пълнота и уместност на приложимата отчетна рамка; 5. съответствието на отчета за устойчивостта с изискването за маркиране спрямо разпоредбите на Закона за счетоводството ; 6. изискванията за отчитане съгласно чл. 8 от Регламент (ЕС) 2020/852 на Европейския парламент и на Съвета от 18 юни 2020 г. за създаване на рамка за улесняване на устойчивите инвестиции и за изменение на Регламент (ЕС) 2019/208 (ОВ, L 198/13 от 22 юни 2020 г.), наричан по-нататък \" Регламент (ЕС) 2020/852 \". (3) (Предишна ал. 2, изм. - ДВ, бр. 79 от 2024 г.) Когато се изисква по закон, регистрираният одитор изразява становище относно съответствието между информацията във финансовия отчет и тази в доклада за дейността на ръководството на одитираното предприятие, с изключение на частта с отчета за устойчивостта, както и всяка друга информация, която органите на управление на предприятието предоставят заедно с одитирания финансов отчет. (4) (Предишна ал. 3 - ДВ, бр. 79 от 2024 г.) Без да се засягат изискванията за докладване по този закон и Регламент (ЕС) № 537/2014 , обхватът на финансовия одит не включва изразяване на сигурност относно бъдещата жизнеспособност на одитираното предприятие, нито за ефективността или ефикасността, с които ръководството на одитираното предприятие е управлявало или ще управлява дейността на предприятието.\n\nОбхват на финансовия одит и на ангажимента за сигурност по устойчивостта (Загл. доп. - ДВ, бр. 79 от 2024 г.)\n\nЧл. 45. (1) (Доп. - ДВ, бр. 79 от 2024 г.) Финансовият одит обхваща изпълнението на процедури за постигане на разумна степен на сигурност:\n\n1. (изм. - ДВ, бр. 79 от 2024 г.) за спазване принципите на счетоводството съгласно приложимата отчетна рамка;\n\n2. (изм. - ДВ, бр. 79 от 2024 г.) доколко счетоводната политика на одитираното предприятие е целесъобразна за неговата дейност и е съвместима с приложимата отчетна рамка и счетоводните политики, използвани в съответния отрасъл;\n\n3. (изм. - ДВ, бр. 79 от 2024 г.) за последователността на прилагането на оповестената счетоводна политика съгласно приложимата отчетна рамка;\n\n4. за ефективността на системата на вътрешния контрол, ограничена до постигане целите на одита;\n\n5. за процеса на счетоводното приключване и изготвянето на финансовия отчет;\n\n6. (изм. - ДВ, бр. 79 от 2024 г.) за достоверността и необходимата за потребителите обхватност на представената и оповестена във финансовия отчет информация съгласно приложимата отчетна рамка.\n\n(2) (Нова - ДВ, бр. 79 от 2024 г.) Ангажиментът за сигурност по устойчивостта обхваща изпълнението на процедури за постигане на съответната степен на сигурност съгласно чл. 44а, ал. 1 относно:\n\n1. съответствието на отчета за устойчивостта с принципите, правилата и изискванията на приложимата рамка за отчитане на устойчивостта;\n\n2. това доколко политиката по отчитане на устойчивостта на одитираното предприятие е целесъобразна за неговата дейност и е съвместима с приложимата отчетна рамка и отчетни политики, използвани в съответния отрасъл, както и е последователно прилагана;\n\n3. съответствието на установения от предприятието процес по идентифициране, контрол и изготвяне на информация за целите на отчета за устойчивостта спрямо изискванията на приложимата отчетна рамка;\n\n4. съответствието на представената и оповестена в отчета за устойчивостта информация спрямо изискванията за пълнота и уместност на приложимата отчетна рамка;\n\n5. съответствието на отчета за устойчивостта с изискването за маркиране спрямо разпоредбите на Закона за счетоводството ;\n\n6. изискванията за отчитане съгласно чл. 8 от Регламент (ЕС) 2020/852 на Европейския парламент и на Съвета от 18 юни 2020 г. за създаване на рамка за улесняване на устойчивите инвестиции и за изменение на Регламент (ЕС) 2019/208 (ОВ, L 198/13 от 22 юни 2020 г.), наричан по-нататък \" Регламент (ЕС) 2020/852 \".\n\n(3) (Предишна ал. 2, изм. - ДВ, бр. 79 от 2024 г.) Когато се изисква по закон, регистрираният одитор изразява становище относно съответствието между информацията във финансовия отчет и тази в доклада за дейността на ръководството на одитираното предприятие, с изключение на частта с отчета за устойчивостта, както и всяка друга информация, която органите на управление на предприятието предоставят заедно с одитирания финансов отчет.\n\n(4) (Предишна ал. 3 - ДВ, бр. 79 от 2024 г.) Без да се засягат изискванията за докладване по този закон и Регламент (ЕС) № 537/2014 , обхватът на финансовия одит не включва изразяване на сигурност относно бъдещата жизнеспособност на одитираното предприятие, нито за ефективността или ефикасността, с които ръководството на одитираното предприятие е управлявало или ще управлява дейността на предприятието.\n\nЕтични изисквания Чл. 46. (Изм. - ДВ, бр. 79 от 2024 г.) Преди поемане на одиторски ангажимент и по време на неговото извършване регистрираният одитор оценява и документира писмено съответствието с изискванията на приложимите професионални стандарти и на Етичния кодекс по отношение на своята независимост и на фундаменталните етични принципи.\n\nЕтични изисквания\n\nЧл. 46. (Изм. - ДВ, бр. 79 от 2024 г.) Преди поемане на одиторски ангажимент и по време на неговото извършване регистрираният одитор оценява и документира писмено съответствието с изискванията на приложимите професионални стандарти и на Етичния кодекс по отношение на своята независимост и на фундаменталните етични принципи.\n\nПрофесионален скептицизъм и професионална преценка Чл. 47. (1) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) При изпълнение на одиторски ангажимент регистрираният одитор действа с професионален скептицизъм и прилага професионална преценка при спазване изискванията на този закон и в съответствие с приложимите професионални стандарти. Регистрираният одитор поддържа професионален скептицизъм, като взема предвид възможността за наличие на съществено неправилно отчитане и/или докладване, дължащи се на факти или поведение, индикиращи нередности, включително измама или грешка, независимо че предишният опит на регистрирания одитор е показал, че ръководството на одитираното предприятие и лицата, натоварени с общо управление, действат честно и почтено. (2) (Доп. - ДВ, бр. 79 от 2024 г.) Алинея 1 се прилага и когато регистрираният одитор прави преглед на приблизителни оценки на ръководството на одитираното предприятие относно справедливите стойности, обезценката на активите, провизиите и бъдещите парични потоци, които са от значение за определяне на способността на одитираното предприятие да продължи да функционира като действащо или за представянето на дейността му по устойчивото развитие.\n\nПрофесионален скептицизъм и професионална преценка\n\nЧл. 47. (1) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) При изпълнение на одиторски ангажимент регистрираният одитор действа с професионален скептицизъм и прилага професионална преценка при спазване изискванията на този закон и в съответствие с приложимите професионални стандарти. Регистрираният одитор поддържа професионален скептицизъм, като взема предвид възможността за наличие на съществено неправилно отчитане и/или докладване, дължащи се на факти или поведение, индикиращи нередности, включително измама или грешка, независимо че предишният опит на регистрирания одитор е показал, че ръководството на одитираното предприятие и лицата, натоварени с общо управление, действат честно и почтено.\n\n(2) (Доп. - ДВ, бр. 79 от 2024 г.) Алинея 1 се прилага и когато регистрираният одитор прави преглед на приблизителни оценки на ръководството на одитираното предприятие относно справедливите стойности, обезценката на активите, провизиите и бъдещите парични потоци, които са от значение за определяне на способността на одитираното предприятие да продължи да функционира като действащо или за представянето на дейността му по устойчивото развитие.\n\nПоемане на одиторски ангажимент (Загл. изм. - ДВ, бр. 79 от 2024 г.) Чл. 48. (1) (Изм. - ДВ, бр. 79 от 2024 г.) Поемането на одиторски ангажимент за финансов одит, съответно за изразяването на сигурност по устойчивостта, се осъществява с писмо за поемане на одиторски ангажимент, подписано от предприятието доверител и от регистрирания одитор, съгласно изискванията на приложимите професионални стандарти. В писмото за поемане на одиторския ангажимент се посочва регистрираният одитор - физическо лице, отговорен за извършването на финансов одит, съответно за извършването на ангажимента за сигурност по устойчивостта. (2) (Изм. - ДВ, бр. 79 от 2024 г.) Одиторското възнаграждение и условията за заплащане се договарят между лицата по ал. 1. Възнаграждението за извършване на финансов одит, съответно за извършването на ангажимент за сигурност по устойчивостта, не може да бъде условно или определено на база предоставяне на допълнителни услуги на одитираното предприятие. (3) (Изм. - ДВ, бр. 79 от 2024 г.) Изборът на регистриран одитор за извършване на задължителен финансов одит, съответно на задължителен ангажимент за сигурност по устойчивостта, се извършва с решение на общото събрание на съдружниците/акционерите, от неограничено отговорните съдружници или от едноличния собственик на капитала в предприятието доверител. Изборът на регистриран одитор за извършване на доброволен финансов одит, съответно на доброволен ангажимент за сигурност по устойчивостта, може да се извърши и от други органи на предприятието доверител. (4) (Изм. - ДВ, бр. 79 от 2024 г.) Всяка договорна клауза, по силата на която изборът на общото събрание на акционерите или съдружниците, съответно на неограничено отговорните съдружници или на едноличния собственик на капитала, в предприятието доверител се ограничава до определени категории или списъци на регистрирани одитори във връзка с назначаването на регистриран одитор, който да извърши задължителен финансов одит на финансови отчети на това предприятие, съответно задължителен ангажимент за сигурност по устойчивостта, се забранява. Всички подобни клаузи са нищожни. (5) (Нова - ДВ, бр. 79 от 2024 г.) Акционерите или съдружниците в големи предприятия по смисъла на чл. 19, ал. 5 от Закона за счетоводството , които са длъжни да изготвят отчети за устойчивостта съгласно разпоредбите на Закона за счетоводството , с изключение на одитираните предприятия, чиито прехвърляеми ценни книжа са допуснати за търгуване на регулиран пазар в държава членка, които представляват повече от 5 на сто от правата на глас или от капитала на предприятието, могат да поискат от общото събрание да назначи друг регистриран одитор, който е различен от или не принадлежи към одиторското дружество или мрежа на одитора, извършващ задължителния финансов одит или изпълняващ задължителен ангажимент за сигурност по устойчивостта, да изготви и да представи на общото събрание доклад за някои елементи на отчета за устойчивостта.\n\nПоемане на одиторски ангажимент (Загл. изм. - ДВ, бр. 79 от 2024 г.)\n\nЧл. 48. (1) (Изм. - ДВ, бр. 79 от 2024 г.) Поемането на одиторски ангажимент за финансов одит, съответно за изразяването на сигурност по устойчивостта, се осъществява с писмо за поемане на одиторски ангажимент, подписано от предприятието доверител и от регистрирания одитор, съгласно изискванията на приложимите професионални стандарти. В писмото за поемане на одиторския ангажимент се посочва регистрираният одитор - физическо лице, отговорен за извършването на финансов одит, съответно за извършването на ангажимента за сигурност по устойчивостта.\n\n(2) (Изм. - ДВ, бр. 79 от 2024 г.) Одиторското възнаграждение и условията за заплащане се договарят между лицата по ал. 1. Възнаграждението за извършване на финансов одит, съответно за извършването на ангажимент за сигурност по устойчивостта, не може да бъде условно или определено на база предоставяне на допълнителни услуги на одитираното предприятие.\n\n(3) (Изм. - ДВ, бр. 79 от 2024 г.) Изборът на регистриран одитор за извършване на задължителен финансов одит, съответно на задължителен ангажимент за сигурност по устойчивостта, се извършва с решение на общото събрание на съдружниците/акционерите, от неограничено отговорните съдружници или от едноличния собственик на капитала в предприятието доверител. Изборът на регистриран одитор за извършване на доброволен финансов одит, съответно на доброволен ангажимент за сигурност по устойчивостта, може да се извърши и от други органи на предприятието доверител.\n\n(4) (Изм. - ДВ, бр. 79 от 2024 г.) Всяка договорна клауза, по силата на която изборът на общото събрание на акционерите или съдружниците, съответно на неограничено отговорните съдружници или на едноличния собственик на капитала, в предприятието доверител се ограничава до определени категории или списъци на регистрирани одитори във връзка с назначаването на регистриран одитор, който да извърши задължителен финансов одит на финансови отчети на това предприятие, съответно задължителен ангажимент за сигурност по устойчивостта, се забранява. Всички подобни клаузи са нищожни.\n\n(5) (Нова - ДВ, бр. 79 от 2024 г.) Акционерите или съдружниците в големи предприятия по смисъла на чл. 19, ал. 5 от Закона за счетоводството , които са длъжни да изготвят отчети за устойчивостта съгласно разпоредбите на Закона за счетоводството , с изключение на одитираните предприятия, чиито прехвърляеми ценни книжа са допуснати за търгуване на регулиран пазар в държава членка, които представляват повече от 5 на сто от правата на глас или от капитала на предприятието, могат да поискат от общото събрание да назначи друг регистриран одитор, който е различен от или не принадлежи към одиторското дружество или мрежа на одитора, извършващ задължителния финансов одит или изпълняващ задължителен ангажимент за сигурност по устойчивостта, да изготви и да представи на общото събрание доклад за някои елементи на отчета за устойчивостта.\n\nОсвобождаване на регистриран одитор от изпълнение на поет одиторски ангажимент (Загл. изм. и доп. - ДВ, бр. 79 от 2024 г.) Чл. 49. (1) Регистриран одитор, който е избран и с когото има подписано писмо по чл. 48 , не може да откаже издаването на одиторски доклад или да бъде освободен от ангажимента предсрочно, освен при наличието на основателни причини. Различие в мненията относно счетоводно третиране или обхват и характер на одиторските процедури не е основателна причина за отказ от издаване на одиторски доклад или за предсрочно освобождаване от ангажимент. (2) Основателна причина по ал. 1 е някое от следните обстоятелства: 1. наличие на факти и обстоятелства, които нарушават независимостта или обективността на регистрирания одитор; 2. обективна невъзможност да бъде изпълнен поетият ангажимент за финансов одит; 3. (изм. - ДВ, бр. 79 от 2024 г.) други обстоятелства, посочени в приложимите професионални стандарти и/или в други нормативни актове, при одиторски ангажименти, които са различни от задължителен финансов одит и свързани с одита услуги и не са предоставени на предприятия от обществен интерес; в тези случаи регистрираният одитор документира всички обстоятелства, обосноваващи предсрочното освобождаване от ангажимент. (3) При предсрочно освобождаване или отказ от изпълнение на поет ангажимент за задължителен финансов одит одитираното предприятие и регистрираният одитор уведомяват писмено в 7-дневен срок Комисията и ИДЕС за освобождаването или за отказа, като посочват основанията за това. При задължителен финансов одит на финансов отчет на предприятие от обществен интерес по същия ред се уведомяват и съответните органи с регулативни и надзорни правомощия по отношение на дейността на одитираното предприятие. (4) (Доп. - ДВ, бр. 79 от 2024 г.) Когато при задължителен финансов одит на финансов отчет на предприятие от обществен интерес бъде установено, че е налице основателна причина по ал. 2, т. 1, съдружниците или акционерите, представляващи 5 на сто или повече от правата на глас или от капитала на одитираното предприятие, както и Комисията може да предявят по съдебен ред иск за предсрочно освобождаване от ангажимента на регистрирания одитор. (5) (Нова - ДВ, бр. 79 от 2024 г.) Отписано от регистъра по чл. 20 или временно лишено от права по чл. 89 физическо лице или одиторско дружество незабавно след отписването, съответно от влизане в сила на решението за лишаване от права, уведомява писмено ръководствата на дружествата, спрямо които е поело одиторски ангажимент, че не може да изпълни ангажимента и изпълнението на същия трябва да бъде възложено на друг регистриран одитор.\n\nОсвобождаване на регистриран одитор от изпълнение на поет одиторски ангажимент (Загл. изм. и доп. - ДВ, бр. 79 от 2024 г.)\n\nЧл. 49. (1) Регистриран одитор, който е избран и с когото има подписано писмо по чл. 48 , не може да откаже издаването на одиторски доклад или да бъде освободен от ангажимента предсрочно, освен при наличието на основателни причини. Различие в мненията относно счетоводно третиране или обхват и характер на одиторските процедури не е основателна причина за отказ от издаване на одиторски доклад или за предсрочно освобождаване от ангажимент.\n\n(2) Основателна причина по ал. 1 е някое от следните обстоятелства:\n\n1. наличие на факти и обстоятелства, които нарушават независимостта или обективността на регистрирания одитор;\n\n2. обективна невъзможност да бъде изпълнен поетият ангажимент за финансов одит;\n\n3. (изм. - ДВ, бр. 79 от 2024 г.) други обстоятелства, посочени в приложимите професионални стандарти и/или в други нормативни актове, при одиторски ангажименти, които са различни от задължителен финансов одит и свързани с одита услуги и не са предоставени на предприятия от обществен интерес; в тези случаи регистрираният одитор документира всички обстоятелства, обосноваващи предсрочното освобождаване от ангажимент.\n\n(3) При предсрочно освобождаване или отказ от изпълнение на поет ангажимент за задължителен финансов одит одитираното предприятие и регистрираният одитор уведомяват писмено в 7-дневен срок Комисията и ИДЕС за освобождаването или за отказа, като посочват основанията за това. При задължителен финансов одит на финансов отчет на предприятие от обществен интерес по същия ред се уведомяват и съответните органи с регулативни и надзорни правомощия по отношение на дейността на одитираното предприятие.\n\n(4) (Доп. - ДВ, бр. 79 от 2024 г.) Когато при задължителен финансов одит на финансов отчет на предприятие от обществен интерес бъде установено, че е налице основателна причина по ал. 2, т. 1, съдружниците или акционерите, представляващи 5 на сто или повече от правата на глас или от капитала на одитираното предприятие, както и Комисията може да предявят по съдебен ред иск за предсрочно освобождаване от ангажимента на регистрирания одитор.\n\n(5) (Нова - ДВ, бр. 79 от 2024 г.) Отписано от регистъра по чл. 20 или временно лишено от права по чл. 89 физическо лице или одиторско дружество незабавно след отписването, съответно от влизане в сила на решението за лишаване от права, уведомява писмено ръководствата на дружествата, спрямо които е поело одиторски ангажимент, че не може да изпълни ангажимента и изпълнението на същия трябва да бъде възложено на друг регистриран одитор.\n\nДокументиране Чл. 50. (1) (Изм. - ДВ, бр. 79 от 2024 г.) Документирането на финансовия одит и процедурите по изпълнението му се извършват в съответствие с разпоредбите на действащото законодателство и изискванията на приложимите професионални стандарти. (2) (Изм. - ДВ, бр. 79 от 2024 г.) Ръководството на одитираното предприятие предоставя на регистрирания одитор финансовия отчет за одит, както и подписано представително писмо от органа за управление съгласно изискванията на приложимите професионални стандарти. (3) В случаите на задължителен финансов одит ръководството на одитираното предприятие предоставя на регистрирания одитор освен посоченото в ал. 2 и решението на съответния орган на управление за одобрението на финансовия отчет и доклада за дейността. (4) Органите за управление на одитираното предприятие са длъжни да предоставят и всяка друга информация, необходима на регистрирания одитор за извършването на финансовия одит и за издаването на одиторски доклад. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и при извършването на ангажимент за сигурност по устойчивостта.\n\nДокументиране\n\nЧл. 50. (1) (Изм. - ДВ, бр. 79 от 2024 г.) Документирането на финансовия одит и процедурите по изпълнението му се извършват в съответствие с разпоредбите на действащото законодателство и изискванията на приложимите професионални стандарти.\n\n(2) (Изм. - ДВ, бр. 79 от 2024 г.) Ръководството на одитираното предприятие предоставя на регистрирания одитор финансовия отчет за одит, както и подписано представително писмо от органа за управление съгласно изискванията на приложимите професионални стандарти.\n\n(3) В случаите на задължителен финансов одит ръководството на одитираното предприятие предоставя на регистрирания одитор освен посоченото в ал. 2 и решението на съответния орган на управление за одобрението на финансовия отчет и доклада за дейността.\n\n(4) Органите за управление на одитираното предприятие са длъжни да предоставят и всяка друга информация, необходима на регистрирания одитор за извършването на финансовия одит и за издаването на одиторски доклад.\n\n(5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и при извършването на ангажимент за сигурност по устойчивостта.\n\nУдостоверяване на резултатите от извършен финансов одит Чл. 51. (1) Регистрираният одитор представя резултатите от извършения финансов одит в одиторски доклад. (2) (Изм. и доп. - ДВ, бр. 79 от 2024 г.) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При задължителен финансов одит одиторският доклад отговаря на изискванията на ал. 2, като съдържа най-малко следното: 1. адресат/адресати; 2. дата на съставяне; 3. (изм. - ДВ, бр. 79 от 2024 г.) наименование на предприятието, чийто финансов отчет е предмет на финансовия одит; уточняване на вида на финансовия отчет, датата и периода, които обхваща; посочване на отчетна рамка, която е била приложена при изготвянето му; 4. (изм. - ДВ, бр. 79 от 2024 г.) описание на финансовия одит, в което най-малко се посочват приложимите професионални стандарти, в съответствие с които е извършен; 5. (изм. - ДВ, бр. 79 от 2024 г.) одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор за това дали финансовият отчет дава вярна и честна представа съгласно приложимата отчетна рамка и отговаря на законовите изисквания, когато е приложимо, или отказ от мнение, ако регистрираният одитор не може да изрази одиторско мнение; 6. други въпроси, на които регистрираният одитор е обърнал внимание с параграф, без да квалифицира одиторското мнение; 7. (изм. - ДВ, бр. 79 от 2024 г.) становище дали докладът за дейността, с изключение на частта с отчета за устойчивостта, съответства на финансовите отчети за същата финансова година и дали е бил изготвен в съответствие с приложимите законови изисквания; 8. (изм. - ДВ, бр. 79 от 2024 г.) изявление дали са налице случаи на съществено неправилно докладване в доклада за дейността на одитираното предприятие, с изключение на частта с отчета за устойчивостта, и характера на неправилното докладване; 9. констатация за всякаква съществена несигурност, свързана със събития или условия, които могат да породят сериозни съмнения относно способността на предприятието да продължи дейността си като действащо предприятие; 10. (изм. - ДВ, бр. 79 от 2024 г.) място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) При задължителен финансов одит на финансов отчет на предприятие от обществен интерес одиторският доклад отговаря на изискванията на ал. 3, както и когато е приложимо, на изискванията на чл. 10 от Регламент (ЕС) № 537/2014 . (5) Когато финансовият одит е извършен съвместно от повече от един регистриран одитор, регистрираните одитори постигат съгласие по резултатите от финансовия одит и представят общ одиторски доклад и одиторско мнение. В случай на несъгласие всеки регистриран одитор представя своето одиторско мнение в отделен абзац от одиторския доклад и посочва причината за несъгласието. (6) Одиторският доклад при задължителен финансов одит се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - когато финансовият одит е извършен пряко от регистрирания одитор като физическо лице или чрез търговското дружество, чрез което упражнява одиторската професия; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия одиторското дружество, както и с името и личния подпис на регистрирания одитор, отговорен за одита от името на одиторското дружество, когато финансовият одит е извършен от одиторско дружество. (7) Когато задължителният финансов одит е извършен съвместно от повече от един регистриран одитор, одиторският доклад се удостоверява със: 1. (изм. - ДВ, бр. 79 от 2024 г.) името на регистрирания одитор и личния му подпис - за всеки регистриран одитор, участвал в извършването на съвместния одит в качеството си на физическо лице; 2. (изм. - ДВ, бр. 79 от 2024 г.) наименованието на фирмата, името и личния подпис на представляващия на одиторското дружество, както и с името и личния подпис на регистрирания одитор, отговорен за одита от името на одиторското дружество - за всяко одиторско дружество, участвало в съвместния одит. (8) (Изм. - ДВ, бр. 79 от 2024 г.) Одиторският доклад при задължителен финансов одит на консолидиран финансов отчет отговаря на изискванията по ал. 1 - 6. Когато се изисква докладване за съответствието между доклада за дейността и финансовия отчет съгласно чл. 45, ал. 3 на ниво група по смисъла на § 1, т. 2 от допълнителните разпоредби на Закона за счетоводството , регистрираният одитор изразява становище за съответствие на консолидирания финансов отчет и консолидирания доклад за дейността. (9) (Изм. - ДВ, бр. 79 от 2024 г.) При задължителен финансов одит личният подпис на регистрирания одитор се поставя върху одиторския доклад и върху всеки от елементите на годишния финансов отчет, без приложението, съгласно приложимата отчетна рамка, за които е изразено одиторското мнение. Когато регистрираният одитор подписва годишния финансов отчет с електронен подпис съгласно Закона за електронния документ и електронните удостоверителни услуги , подписът се счита за поставен върху всеки от елементите на отчета.\n\nУдостоверяване на резултатите от извършен финансов одит\n\nЧл. 51. (1) Регистрираният одитор представя резултатите от извършения финансов одит в одиторски доклад.\n\n(2) (Изм. и доп. - ДВ, бр. 79 от 2024 г.) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език.\n\n(3) При задължителен финансов одит одиторският доклад отговаря на изискванията на ал. 2, като съдържа най-малко следното:\n\n1. адресат/адресати;\n\n2. дата на съставяне;\n\n3. (изм. - ДВ, бр. 79 от 2024 г.) наименование на предприятието, чийто финансов отчет е предмет на финансовия одит; уточняване на вида на финансовия отчет, датата и периода, които обхваща; посочване на отчетна рамка, която е била приложена при изготвянето му;\n\n4. (изм. - ДВ, бр. 79 от 2024 г.) описание на финансовия одит, в което най-малко се посочват приложимите професионални стандарти, в съответствие с които е извършен;\n\n5. (изм. - ДВ, бр. 79 от 2024 г.) одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор за това дали финансовият отчет дава вярна и честна представа съгласно приложимата отчетна рамка и отговаря на законовите изисквания, когато е приложимо, или отказ от мнение, ако регистрираният одитор не може да изрази одиторско мнение;\n\n6. други въпроси, на които регистрираният одитор е обърнал внимание с параграф, без да квалифицира одиторското мнение;\n\n7. (изм. - ДВ, бр. 79 от 2024 г.) становище дали докладът за дейността, с изключение на частта с отчета за устойчивостта, съответства на финансовите отчети за същата финансова година и дали е бил изготвен в съответствие с приложимите законови изисквания;\n\n8. (изм. - ДВ, бр. 79 от 2024 г.) изявление дали са налице случаи на съществено неправилно докладване в доклада за дейността на одитираното предприятие, с изключение на частта с отчета за устойчивостта, и характера на неправилното докладване;\n\n9. констатация за всякаква съществена несигурност, свързана със събития или условия, които могат да породят сериозни съмнения относно способността на предприятието да продължи дейността си като действащо предприятие;\n\n10. (изм. - ДВ, бр. 79 от 2024 г.) място на съставяне, регистрационен номер и адрес за връчване на съобщения в страната, посочен в регистъра по чл. 20 .\n\n(4) При задължителен финансов одит на финансов отчет на предприятие от обществен интерес одиторският доклад отговаря на изискванията на ал. 3, както и когато е приложимо, на изискванията на чл. 10 от Регламент (ЕС) № 537/2014 .\n\n(5) Когато финансовият одит е извършен съвместно от повече от един регистриран одитор, регистрираните одитори постигат съгласие по резултатите от финансовия одит и представят общ одиторски доклад и одиторско мнение. В случай на несъгласие всеки регистриран одитор представя своето одиторско мнение в отделен абзац от одиторския доклад и посочва причината за несъгласието.\n\n(6) Одиторският доклад при задължителен финансов одит се удостоверява със:\n\n1. (изм. - ДВ, бр. 79 от 2024 г.) името на регистрирания одитор и личния му подпис - когато финансовият одит е извършен пряко от регистрирания одитор като физическо лице или чрез търговското дружество, чрез което упражнява одиторската професия;\n\n2. (изм. - ДВ, бр. 79 от 2024 г.) наименованието на фирмата, името и личния подпис на представляващия одиторското дружество, както и с името и личния подпис на регистрирания одитор, отговорен за одита от името на одиторското дружество, когато финансовият одит е извършен от одиторско дружество.\n\n(7) Когато задължителният финансов одит е извършен съвместно от повече от един регистриран одитор, одиторският доклад се удостоверява със:\n\n1. (изм. - ДВ, бр. 79 от 2024 г.) името на регистрирания одитор и личния му подпис - за всеки регистриран одитор, участвал в извършването на съвместния одит в качеството си на физическо лице;\n\n2. (изм. - ДВ, бр. 79 от 2024 г.) наименованието на фирмата, името и личния подпис на представляващия на одиторското дружество, както и с името и личния подпис на регистрирания одитор, отговорен за одита от името на одиторското дружество - за всяко одиторско дружество, участвало в съвместния одит.\n\n(8) (Изм. - ДВ, бр. 79 от 2024 г.) Одиторският доклад при задължителен финансов одит на консолидиран финансов отчет отговаря на изискванията по ал. 1 - 6. Когато се изисква докладване за съответствието между доклада за дейността и финансовия отчет съгласно чл. 45, ал. 3 на ниво група по смисъла на § 1, т. 2 от допълнителните разпоредби на Закона за счетоводството , регистрираният одитор изразява становище за съответствие на консолидирания финансов отчет и консолидирания доклад за дейността.\n\n(9) (Изм. - ДВ, бр. 79 от 2024 г.) При задължителен финансов одит личният подпис на регистрирания одитор се поставя върху одиторския доклад и върху всеки от елементите на годишния финансов отчет, без приложението, съгласно приложимата отчетна рамка, за които е изразено одиторското мнение. Когато регистрираният одитор подписва годишния финансов отчет с електронен подпис съгласно Закона за електронния документ и електронните удостоверителни услуги , подписът се счита за поставен върху всеки от елементите на отчета.\n\nУдостоверяване на резултатите от извършен ангажимент за сигурност по устойчивостта Чл. 51а. (Нов - ДВ, бр. 79 от 2024 г.) (1) Регистрираният одитор по устойчивостта представя резултатите от извършения ангажимент за сигурност по устойчивостта в одиторски доклад. (2) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език. (3) При извършването на задължителен ангажимент за сигурност по устойчивостта докладът отговаря на изискванията на ал. 2, като съдържа най-малко следното: 1. наименование на доклада, с ясно обозначаване дали е за ограничена или разумна степен на сигурност; 2. адресат/адресати; 3. дата на съставяне; 4. наименование на предприятието, чийто индивидуален или консолидиран отчет за устойчивостта е предмет на одиторския ангажимент; 5. посочване дали е индивидуален или консолидиран отчет за устойчивостта и датата и периода, които обхваща; 6. посочване на прилаганата при изготвянето му рамка за отчитане на устойчивостта; 7. описание на обхвата и типа на ангажимента за сигурност по устойчивостта; 8. посочване на приложимите професионални стандарти, в съответствие с които е извършен ангажиментът за сигурност по устойчивостта; 9. при ангажимент за изразяване на разумна степен на сигурност - одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор по устойчивостта за това дали отчетът за устойчивостта е в съответствие съгласно приложимата рамка за отчитане на устойчивостта и отговаря на законовите изисквания, когато е приложимо, или отказ от мнение, ако регистрираният одитор по устойчивостта не може да изрази одиторско мнение; 10. при ангажимент за изразяване на ограничена степен на сигурност - одиторско заключение, което може да бъде немодифицирано, квалифицирано или отрицателно, или отказ от заключение, ако регистрираният одитор не може да изрази такова, за съответствие съгласно приложимата отчетна рамка и за: а) извършвания от предприятието процес по идентифициране на отчитаната информация спрямо изискванията на приложимата отчетна рамка; б) съответствие на отчета за устойчивостта с изискването за маркиране на отчетите за устойчивостта спрямо разпоредбите на Закона за счетоводството ; в) изискванията за отчитане съгласно чл. 8 от Регламент (ЕС) 2020/852 ; 11. други въпроси, на които регистрираният одитор по устойчивостта е обърнал внимание с параграф, без да квалифицира одиторското мнение, съответно одиторското заключение; 12. други въпроси за докладване по изисквания на приложимите професионални стандарти или нормативни разпоредби; 13. място на съставяне, регистрационен номер и адрес за връчване на съобщения в страната, посочен в регистъра по чл. 20 . (4) Когато ангажиментът за сигурност по устойчивостта е извършен съвместно от повече от един регистриран одитор по устойчивостта, регистрираните одитори постигат съгласие за резултатите от ангажимента и представят общ одиторски доклад, съдържащ тяхното одиторско мнение, съответно одиторско заключение. В случай на несъгласие всеки регистриран одитор по устойчивостта представя своето одиторско мнение, съответно одиторско заключение, в отделен абзац от одиторския доклад, като посочва причината за несъгласието. (5) При ангажименти за сигурност по устойчивостта на предприятие от обществен интерес одиторският доклад отговаря на изискванията на ал. 3, както и когато е приложимо - на изискванията на чл. 10 от Регламент (ЕС) № 537/2014 . (6) Одиторският доклад по задължителен ангажимент за сигурност по устойчивостта се удостоверява със: 1. името на регистрирания одитор по устойчивостта и личния му подпис - когато ангажиментът е извършен пряко от регистрирания одитор по устойчивостта като физическо лице или чрез търговското дружество, чрез което упражнява одиторската професия; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество. (7) Когато задължителният ангажимент за сигурност по устойчивостта е извършен съвместно от повече от един регистриран одитор по устойчивостта, одиторският доклад се удостоверява със: 1. името на регистрирания одитор по устойчивостта и личния му подпис - за всеки регистриран одитор по устойчивостта, участвал в извършването на ангажимента в качеството си на физическо лице; 2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество - за всяко дружество, участвало в съвместния ангажимент. (8) Одиторският доклад при задължителен ангажимент за сигурност по устойчивостта на консолидиран отчет за устойчивостта отговаря на изискванията по ал. 1 - 7. (9) При извършването на ангажимент за сигурност по устойчивостта личният подпис на регистрирания одитор по устойчивостта се поставя върху одиторския доклад, върху основните елементи на отчета за устойчивостта, като съставна част от доклада за дейността, съгласно приложимата отчетна рамка. (10) Задължителен ангажимент за сигурност по устойчивостта се изпълнява от един регистриран одитор по устойчивостта, освен когато се изисква по закон или ако предприятието доброволно реши ангажиментът да бъде извършен съвместно от двама регистрирани одитори по устойчивостта.\n\nУдостоверяване на резултатите от извършен ангажимент за сигурност по устойчивостта\n\nЧл. 51а. (Нов - ДВ, бр. 79 от 2024 г.) (1) Регистрираният одитор по устойчивостта представя резултатите от извършения ангажимент за сигурност по устойчивостта в одиторски доклад.\n\n(2) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език.\n\n(3) При извършването на задължителен ангажимент за сигурност по устойчивостта докладът отговаря на изискванията на ал. 2, като съдържа най-малко следното:\n\n1. наименование на доклада, с ясно обозначаване дали е за ограничена или разумна степен на сигурност;\n\n2. адресат/адресати;\n\n3. дата на съставяне;\n\n4. наименование на предприятието, чийто индивидуален или консолидиран отчет за устойчивостта е предмет на одиторския ангажимент;\n\n5. посочване дали е индивидуален или консолидиран отчет за устойчивостта и датата и периода, които обхваща;\n\n6. посочване на прилаганата при изготвянето му рамка за отчитане на устойчивостта;\n\n7. описание на обхвата и типа на ангажимента за сигурност по устойчивостта;\n\n8. посочване на приложимите професионални стандарти, в съответствие с които е извършен ангажиментът за сигурност по устойчивостта;\n\n9. при ангажимент за изразяване на разумна степен на сигурност - одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор по устойчивостта за това дали отчетът за устойчивостта е в съответствие съгласно приложимата рамка за отчитане на устойчивостта и отговаря на законовите изисквания, когато е приложимо, или отказ от мнение, ако регистрираният одитор по устойчивостта не може да изрази одиторско мнение;\n\n10. при ангажимент за изразяване на ограничена степен на сигурност - одиторско заключение, което може да бъде немодифицирано, квалифицирано или отрицателно, или отказ от заключение, ако регистрираният одитор не може да изрази такова, за съответствие съгласно приложимата отчетна рамка и за:\n\nа) извършвания от предприятието процес по идентифициране на отчитаната информация спрямо изискванията на приложимата отчетна рамка;\n\nб) съответствие на отчета за устойчивостта с изискването за маркиране на отчетите за устойчивостта спрямо разпоредбите на Закона за счетоводството ;\n\nв) изискванията за отчитане съгласно чл. 8 от Регламент (ЕС) 2020/852 ;\n\n11. други въпроси, на които регистрираният одитор по устойчивостта е обърнал внимание с параграф, без да квалифицира одиторското мнение, съответно одиторското заключение;\n\n12. други въпроси за докладване по изисквания на приложимите професионални стандарти или нормативни разпоредби;\n\n13. място на съставяне, регистрационен номер и адрес за връчване на съобщения в страната, посочен в регистъра по чл. 20 .\n\n(4) Когато ангажиментът за сигурност по устойчивостта е извършен съвместно от повече от един регистриран одитор по устойчивостта, регистрираните одитори постигат съгласие за резултатите от ангажимента и представят общ одиторски доклад, съдържащ тяхното одиторско мнение, съответно одиторско заключение. В случай на несъгласие всеки регистриран одитор по устойчивостта представя своето одиторско мнение, съответно одиторско заключение, в отделен абзац от одиторския доклад, като посочва причината за несъгласието.\n\n(5) При ангажименти за сигурност по устойчивостта на предприятие от обществен интерес одиторският доклад отговаря на изискванията на ал. 3, както и когато е приложимо - на изискванията на чл. 10 от Регламент (ЕС) № 537/2014 .\n\n(6) Одиторският доклад по задължителен ангажимент за сигурност по устойчивостта се удостоверява със:\n\n1. името на регистрирания одитор по устойчивостта и личния му подпис - когато ангажиментът е извършен пряко от регистрирания одитор по устойчивостта като физическо лице или чрез търговското дружество, чрез което упражнява одиторската професия;\n\n2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество.\n\n(7) Когато задължителният ангажимент за сигурност по устойчивостта е извършен съвместно от повече от един регистриран одитор по устойчивостта, одиторският доклад се удостоверява със:\n\n1. името на регистрирания одитор по устойчивостта и личния му подпис - за всеки регистриран одитор по устойчивостта, участвал в извършването на ангажимента в качеството си на физическо лице;\n\n2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество - за всяко дружество, участвало в съвместния ангажимент.\n\n(8) Одиторският доклад при задължителен ангажимент за сигурност по устойчивостта на консолидиран отчет за устойчивостта отговаря на изискванията по ал. 1 - 7.\n\n(9) При извършването на ангажимент за сигурност по устойчивостта личният подпис на регистрирания одитор по устойчивостта се поставя върху одиторския доклад, върху основните елементи на отчета за устойчивостта, като съставна част от доклада за дейността, съгласно приложимата отчетна рамка.\n\n(10) Задължителен ангажимент за сигурност по устойчивостта се изпълнява от един регистриран одитор по устойчивостта, освен когато се изисква по закон или ако предприятието доброволно реши ангажиментът да бъде извършен съвместно от двама регистрирани одитори по устойчивостта.\n\nФинансов одит на друга финансова информация Чл. 52. Разпоредбите на тази глава се прилагат и за ангажименти за извършване на финансов одит на друга финансова информация.\n\nФинансов одит на друга финансова информация\n\nЧл. 52. Разпоредбите на тази глава се прилагат и за ангажименти за извършване на финансов одит на друга финансова информация.\n\nГлава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ Глава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ И НА ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ИЗМ. - ДВ, БР. 79 ОТ 2024 Г.)\n\nГлава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ\n\nГлава шеста. ДОПЪЛНИТЕЛНИ ИЗИСКВАНИЯ КЪМ ИЗВЪРШВАНЕТО НА ЗАДЪЛЖИТЕЛЕН ФИНАНСОВ ОДИТ И НА ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА (ЗАГЛ. ИЗМ. - ДВ, БР. 79 ОТ 2024 Г.)\n\nПодготовка на финансовия одит и на ангажимента за сигурност по устойчивостта, оценка на заплахите за независимостта (Загл. изм. - ДВ, бр. 79 от 2024 г.) Чл. 53. (1) (Предишен текст на чл. 53 - ДВ, бр. 79 от 2024 г.) В допълнение на задълженията по глава пета , при поемане и продължаване на ангажимент за задължителен финансов одит регистрираният одитор оценява и документира писмено дали: 1. са изпълнени изискванията за независимост и обективност по чл. 54 ; 2. има заплахи за неговата независимост и какви предпазни мерки са приложени за намаляване на тези заплахи; 3. разполага с компетентни служители, време и ресурси, необходими за извършване на финансовия одит; 4. (нова - ДВ, бр. 18 от 2020 г., в сила от 28.02.2020 г.) отговорният одитор е вписан в регистъра по чл. 20 в случаите, когато ангажиментът се изпълнява от одиторско дружество. (2) (Нова - ДВ, бр. 79 от 2024 г.) Разпоредбите на ал. 1 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта.\n\nПодготовка на финансовия одит и на ангажимента за сигурност по устойчивостта, оценка на заплахите за независимостта (Загл. изм. - ДВ, бр. 79 от 2024 г.)\n\nЧл. 53. (1) (Предишен текст на чл. 53 - ДВ, бр. 79 от 2024 г.) В допълнение на задълженията по глава пета , при поемане и продължаване на ангажимент за задължителен финансов одит регистрираният одитор оценява и документира писмено дали:\n\n1. са изпълнени изискванията за независимост и обективност по чл. 54 ;\n\n2. има заплахи за неговата независимост и какви предпазни мерки са приложени за намаляване на тези заплахи;\n\n3. разполага с компетентни служители, време и ресурси, необходими за извършване на финансовия одит;\n\n4. (нова - ДВ, бр. 18 от 2020 г., в сила от 28.02.2020 г.) отговорният одитор е вписан в регистъра по чл. 20 в случаите, когато ангажиментът се изпълнява от одиторско дружество.\n\n(2) (Нова - ДВ, бр. 79 от 2024 г.) Разпоредбите на ал. 1 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта.\n\nНезависимост и конфликт на интереси Чл. 54. (1) Регистрираният одитор, както и всяко физическо лице, което е в състояние пряко или косвено да окаже влияние върху резултата от задължителния финансов одит, трябва да бъде независим от одитираното предприятие и да не участва в процеса на вземане на решения в него. Изискването за независимост се спазва най-малко както през периода, обхванат от финансовите отчети - предмет на одита, така и през периода, в който се извършва финансовият одит. (2) Регистрираният одитор предприема необходимите предпазни мерки, за да може при извършването на финансовия одит независимостта му да не бъде повлияна от съществуващ или от потенциален конфликт на интереси или от икономически или друг вид преки или косвени взаимоотношения. Тези изисквания се прилагат и за: 1. неговата одиторска мрежа, когато е приложимо, и 2. всички лица, работещи за него или под негов контрол, или които са пряко или косвено свързани с него чрез взаимоотношения на контрол. (3) Регистрираният одитор не извършва задължителен финансов одит, ако една обективна, разумна и информирана трета страна би могла да направи заключение, като вземе предвид приложените от него предпазни мерки, че независимостта му е компрометирана от наличието на риск от проверка на собствената му дейност, наличие на собствен интерес, застъпничество, близки отношения или заплаха, вследствие на финансови, лични, икономически, трудови или други взаимоотношения между: 1. него, неговата одиторска мрежа и всяко физическо лице, което е в състояние да окаже влияние върху резултата от одита, и 2. одитираното предприятие. (4) Регистрираният одитор отразява в работните документи по одита всички съществени заплахи за своята независимост, както и приложените мерки за смекчаване ефекта на тези заплахи. (5) Регистрираният одитор не участва в извършването на задължителен финансов одит, нито влияе по някакъв начин на резултатите от него, ако: 1. притежава финансови инструменти на одитираното предприятие, различни от дялове, притежавани непряко чрез диверсифицирани колективни инвестиционни схеми; 2. притежава финансови инструменти на предприятие, свързано с одитираното предприятие, притежаването на които може да породи или да се възприеме като пораждащо конфликт на интереси, и които са различни от дялове, притежавани непряко чрез диверсифицирани колективни инвестиционни схеми; 3. е бил в трудови или икономически, или друг вид отношения с това одитирано предприятие през периодите по ал. 1, като тези отношения могат да породят или да се възприемат като пораждащи конфликт на интереси; 4. е налице обстоятелство по т. 1 - 3 за съпруг или роднина по права или по съребрена линия до втора степен включително, или за лица, свързани с регистрирания одитор. (6) Лицата по ал. 2 не искат и не приемат подаръци или услуги под формата на пари или под друга форма от одитираното предприятие или от всяко друго предприятие, свързано с одитираното предприятие, освен ако обективна, разумна и информирана трета страна не би преценила, че тяхната стойност е незначителна или неносеща последствия. (7) Когато в периодите по ал. 1 одитираното предприятие бъде придобито от друго, слее се с друго или придобие друго предприятие, регистрираният одитор установява и подлага на оценка всички предишни или настоящи интереси или отношения с това предприятие, включително услуги, различни от одиторските, предоставени на това предприятие, които биха могли да компрометират неговата независимост и възможността да продължи извършването на задължителен одит след датата на преобразуване. При първа възможност и най-късно в срок до три месеца от датата на преобразуването регистрираният одитор предприема необходимите действия за преустановяване на всички настоящи интереси и отношения, които биха могли да компрометират неговата независимост, и при възможност предприема мерки за свеждане до минимум на всяка заплаха за неговата независимост, произтичаща от предишни или настоящи интереси и отношения. (8) (Нова - ДВ, бр. 79 от 2024 г.) Разпоредбите на ал. 1 - 7 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта.\n\nНезависимост и конфликт на интереси\n\nЧл. 54. (1) Регистрираният одитор, както и всяко физическо лице, което е в състояние пряко или косвено да окаже влияние върху резултата от задължителния финансов одит, трябва да бъде независим от одитираното предприятие и да не участва в процеса на вземане на решения в него. Изискването за независимост се спазва най-малко както през периода, обхванат от финансовите отчети - предмет на одита, така и през периода, в който се извършва финансовият одит.\n\n(2) Регистрираният одитор предприема необходимите предпазни мерки, за да може при извършването на финансовия одит независимостта му да не бъде повлияна от съществуващ или от потенциален конфликт на интереси или от икономически или друг вид преки или косвени взаимоотношения. Тези изисквания се прилагат и за:\n\n1. неговата одиторска мрежа, когато е приложимо, и\n\n2. всички лица, работещи за него или под негов контрол, или които са пряко или косвено свързани с него чрез взаимоотношения на контрол.\n\n(3) Регистрираният одитор не извършва задължителен финансов одит, ако една обективна, разумна и информирана трета страна би могла да направи заключение, като вземе предвид приложените от него предпазни мерки, че независимостта му е компрометирана от наличието на риск от проверка на собствената му дейност, наличие на собствен интерес, застъпничество, близки отношения или заплаха, вследствие на финансови, лични, икономически, трудови или други взаимоотношения между:\n\n1. него, неговата одиторска мрежа и всяко физическо лице, което е в състояние да окаже влияние върху резултата от одита, и\n\n2. одитираното предприятие.\n\n(4) Регистрираният одитор отразява в работните документи по одита всички съществени заплахи за своята независимост, както и приложените мерки за смекчаване ефекта на тези заплахи.\n\n(5) Регистрираният одитор не участва в извършването на задължителен финансов одит, нито влияе по някакъв начин на резултатите от него, ако:\n\n1. притежава финансови инструменти на одитираното предприятие, различни от дялове, притежавани непряко чрез диверсифицирани колективни инвестиционни схеми;\n\n2. притежава финансови инструменти на предприятие, свързано с одитираното предприятие, притежаването на които може да породи или да се възприеме като пораждащо конфликт на интереси, и които са различни от дялове, притежавани непряко чрез диверсифицирани колективни инвестиционни схеми;\n\n3. е бил в трудови или икономически, или друг вид отношения с това одитирано предприятие през периодите по ал. 1, като тези отношения могат да породят или да се възприемат като пораждащи конфликт на интереси;\n\n4. е налице обстоятелство по т. 1 - 3 за съпруг или роднина по права или по съребрена линия до втора степен включително, или за лица, свързани с регистрирания одитор.\n\n(6) Лицата по ал. 2 не искат и не приемат подаръци или услуги под формата на пари или под друга форма от одитираното предприятие или от всяко друго предприятие, свързано с одитираното предприятие, освен ако обективна, разумна и информирана трета страна не би преценила, че тяхната стойност е незначителна или неносеща последствия.\n\n(7) Когато в периодите по ал. 1 одитираното предприятие бъде придобито от друго, слее се с друго или придобие друго предприятие, регистрираният одитор установява и подлага на оценка всички предишни или настоящи интереси или отношения с това предприятие, включително услуги, различни от одиторските, предоставени на това предприятие, които биха могли да компрометират неговата независимост и възможността да продължи извършването на задължителен одит след датата на преобразуване. При първа възможност и най-късно в срок до три месеца от датата на преобразуването регистрираният одитор предприема необходимите действия за преустановяване на всички настоящи интереси и отношения, които биха могли да компрометират неговата независимост, и при възможност предприема мерки за свеждане до минимум на всяка заплаха за неговата независимост, произтичаща от предишни или настоящи интереси и отношения.\n\n(8) (Нова - ДВ, бр. 79 от 2024 г.) Разпоредбите на ал. 1 - 7 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта.\n\nВътрешна организация на работата на регистрирания одитор Чл. 55. (1) Регистрираният одитор, който извършва задължителен финансов одит, е длъжен да отговаря на следните изисквания: 1. (изм. - ДВ, бр. 18 от 2020 г., в сила от 28.02.2020 г.) прилага политики и процедури, които гарантират, че собствениците на капитала, членовете на управителните, надзорните и контролните му органи или свързани с тях лица не се намесват в изпълнението, нямат достъп до одиторската информация и не могат да предприемат действия, които застрашават независимостта и обективността на регистрирания одитор, който извършва финансов одит от името на одиторското дружество - когато е одиторско дружество; 2. (изм. - ДВ, бр. 79 от 2024 г.) разполага с надеждни процедури, с механизми за управление на качеството, с ефективни процедури за оценка на риска и с ефективни контролни и защитни механизми по отношение на системите за обработка на информацията; 3. прилага механизми за контрол на качеството, които да осигурят спазване на решенията и процедурите на всички равнища в одиторското дружество или в изградената от регистрирания одитор организация на работа; 4. прилага политики и процедури, които гарантират, че всички лица, които работят за него и участват в одита, притежават необходимите знания и опит за изпълнение на възложените им задължения; 5. прилага политики и процедури, които гарантират, че при възлагането на подизпълнители на функции по извършване на финансов одит се извършва по начин, който не влошава вътрешния контрол на качеството, както и да не пречи на Комисията да упражнява ефективен надзор за спазването на този закон и на Регламент (ЕС) № 537/2014 ; 6. прилага ефективни организационни и управленски механизми за предотвратяване, отстраняване, откриване или управление и оповестяване на всички възможни заплахи за своята независимост по чл. 54 ; 7. прилага политики и процедури за извършване на задължителен финансов одит, наставничество, надзор над и преразглеждане на дейностите на служителите и за създаване и попълване на одиторското досие в съответствие с изискванията на чл. 56 ; 8. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) изгражда и поддържа подходяща система за управление на качеството, която да гарантира качеството на задължителния финансов одит и да обхваща поне политиките и процедурите по т. 1 - 7; при одиторско дружество отговорността за системата за управление на качеството се носи от лице, което е регистриран одитор; 9. прилага и използва подходящи системи, ресурси и процедури, за да гарантира непрекъснатото и редовно осъществяване на дейността си; 10. (изм. - ДВ, бр. 18 от 2020 г., в сила от 28.02.2020 г.) създава и прилага подходящи и ефективни организационни и управленски механизми за регистриране на нарушения, които имат или могат да имат сериозни последици за качеството на дейността му, както и за тяхното отстраняване; 11. прилага подходящи политики относно възнагражденията, включително политика за участие в печалбите, които предоставят достатъчно стимули за постигане на резултати, с цел да се осигури качествен задължителен финансов одит; размерът на приходите, които регистрираният одитор получава от предлагането на услуги на одитираното предприятие, различни от одиторските, не е част от оценката на работата и възнаграждението на което и да е лице, участващо в извършването на задължителен финансов одит или способно да окаже влияние върху това извършване; 12. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) наблюдава и оценява адекватността и ефективността на своите системи и механизми за управление на качеството, както и съответствието им с изискванията на този закон и когато е приложимо, на Регламент (ЕС) № 537/2014 , и предприема подходящи действия за отстраняване на пропуските; извършва ежегоден преглед и оценка на системата за управление на качеството, посочена в т. 8, като документира констатациите от тази оценка, както и всички предложени промени във връзка с това; 13. прилага подходящи вътрешни процедури за докладване по определен ред от неговите служители на потенциални или действителни нарушения на този закон или на Регламент (ЕС) № 537/2014 . (2) (Изм. - ДВ, бр. 79 от 2024 г.) Политиките и процедурите по ал. 1 се документират писмено и се предоставят на всички лица, които работят за регистрирания одитор. (3) Възлагането на подизпълнител на функции по извършване на финансов одит по ал. 1, т. 5 не води до освобождаване от или ограничаване на отговорността на регистрирания одитор. (4) Регистрираният одитор във всеки момент трябва да е в състояние да докаже пред Комисията, че политиките и процедурите по ал. 1 са подходящи и съобразени с мащаба и сложността на неговата дейност. (5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта.\n\nВътрешна организация на работата на регистрирания одитор\n\nЧл. 55. (1) Регистрираният одитор, който извършва задължителен финансов одит, е длъжен да отговаря на следните изисквания:\n\n1. (изм. - ДВ, бр. 18 от 2020 г., в сила от 28.02.2020 г.) прилага политики и процедури, които гарантират, че собствениците на капитала, членовете на управителните, надзорните и контролните му органи или свързани с тях лица не се намесват в изпълнението, нямат достъп до одиторската информация и не могат да предприемат действия, които застрашават независимостта и обективността на регистрирания одитор, който извършва финансов одит от името на одиторското дружество - когато е одиторско дружество;\n\n2. (изм. - ДВ, бр. 79 от 2024 г.) разполага с надеждни процедури, с механизми за управление на качеството, с ефективни процедури за оценка на риска и с ефективни контролни и защитни механизми по отношение на системите за обработка на информацията;\n\n3. прилага механизми за контрол на качеството, които да осигурят спазване на решенията и процедурите на всички равнища в одиторското дружество или в изградената от регистрирания одитор организация на работа;\n\n4. прилага политики и процедури, които гарантират, че всички лица, които работят за него и участват в одита, притежават необходимите знания и опит за изпълнение на възложените им задължения;\n\n5. прилага политики и процедури, които гарантират, че при възлагането на подизпълнители на функции по извършване на финансов одит се извършва по начин, който не влошава вътрешния контрол на качеството, както и да не пречи на Комисията да упражнява ефективен надзор за спазването на този закон и на Регламент (ЕС) № 537/2014 ;\n\n6. прилага ефективни организационни и управленски механизми за предотвратяване, отстраняване, откриване или управление и оповестяване на всички възможни заплахи за своята независимост по чл. 54 ;\n\n7. прилага политики и процедури за извършване на задължителен финансов одит, наставничество, надзор над и преразглеждане на дейностите на служителите и за създаване и попълване на одиторското досие в съответствие с изискванията на чл. 56 ;\n\n8. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) изгражда и поддържа подходяща система за управление на качеството, която да гарантира качеството на задължителния финансов одит и да обхваща поне политиките и процедурите по т. 1 - 7; при одиторско дружество отговорността за системата за управление на качеството се носи от лице, което е регистриран одитор;\n\n9. прилага и използва подходящи системи, ресурси и процедури, за да гарантира непрекъснатото и редовно осъществяване на дейността си;\n\n10. (изм. - ДВ, бр. 18 от 2020 г., в сила от 28.02.2020 г.) създава и прилага подходящи и ефективни организационни и управленски механизми за регистриране на нарушения, които имат или могат да имат сериозни последици за качеството на дейността му, както и за тяхното отстраняване;\n\n11. прилага подходящи политики относно възнагражденията, включително политика за участие в печалбите, които предоставят достатъчно стимули за постигане на резултати, с цел да се осигури качествен задължителен финансов одит; размерът на приходите, които регистрираният одитор получава от предлагането на услуги на одитираното предприятие, различни от одиторските, не е част от оценката на работата и възнаграждението на което и да е лице, участващо в извършването на задължителен финансов одит или способно да окаже влияние върху това извършване;\n\n12. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) наблюдава и оценява адекватността и ефективността на своите системи и механизми за управление на качеството, както и съответствието им с изискванията на този закон и когато е приложимо, на Регламент (ЕС) № 537/2014 , и предприема подходящи действия за отстраняване на пропуските; извършва ежегоден преглед и оценка на системата за управление на качеството, посочена в т. 8, като документира констатациите от тази оценка, както и всички предложени промени във връзка с това;\n\n13. прилага подходящи вътрешни процедури за докладване по определен ред от неговите служители на потенциални или действителни нарушения на този закон или на Регламент (ЕС) № 537/2014 .\n\n(2) (Изм. - ДВ, бр. 79 от 2024 г.) Политиките и процедурите по ал. 1 се документират писмено и се предоставят на всички лица, които работят за регистрирания одитор.\n\n(3) Възлагането на подизпълнител на функции по извършване на финансов одит по ал. 1, т. 5 не води до освобождаване от или ограничаване на отговорността на регистрирания одитор.\n\n(4) Регистрираният одитор във всеки момент трябва да е в състояние да докаже пред Комисията, че политиките и процедурите по ал. 1 са подходящи и съобразени с мащаба и сложността на неговата дейност.\n\n(5) (Нова - ДВ, бр. 79 от 2024 г.) Разпоредбите на ал. 1 - 4 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта.\n\nОрганизация на извършването на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 56. (1) (Изм. - ДВ, бр. 79 от 2024 г.) При извършването на задължителен финансов одит регистрираният одитор осигурява достатъчно време и ресурси, за да може да изпълни задълженията си адекватно и одитът да бъде извършен качествено. (2) (Доп. - ДВ, бр. 79 от 2024 г.) Когато задължителният финансов одит се извършва от одиторско дружество, то назначава отговорен за одита регистриран одитор - физическо лице. Одиторското дружество предоставя на отговорния регистриран одитор достатъчно ресурси, включително персонал с необходимите познания и умения, за да може да изпълни задълженията си адекватно и одитът да бъде извършен качествено. Отговорният одитор участва активно в извършването на задължителния финансов одит, като отделя достатъчно време и ресурси за качествено изпълнение на своите задължения. (3) (Изм. - ДВ, бр. 79 от 2024 г.) Регистрираният одитор съхранява информация за всички нарушения на разпоредбите на този закон и когато е приложимо, на Регламент (ЕС) № 537/2014 . Информацията включва и данни за последиците от нарушенията, за предприетите действия за отстраняването им, както и за направените промени в системата за управление на качеството във връзка с това. Регистрираният одитор изготвя и годишен доклад за всички действия по отстраняване на нарушенията и го разпространява в рамките на своята одиторска практика. (4) Когато регистрираният одитор ползва външни експерти за консултации, той документира отправеното искане и получените съвети. (5) (Доп. - ДВ, бр. 79 от 2024 г.) Регистрираният одитор съхранява всички данни и документи, които обосновават посоченото в одиторския доклад по чл. 51 съответно по чл. 51а , и когато е приложимо - докладите по чл. 10 и 11 от Регламент (ЕС) № 537/2014 . (6) Регистрираният одитор създава одиторско досие за всеки извършен задължителен финансов одит, като задължително се документират данните по чл. 53 и когато е приложимо - по чл. 6 - 8 от Регламент (ЕС) № 537/2014 . Одиторското досие се приключва и архивира не по-късно от 60 дни след датата на подписване на одиторския доклад. (7) Регистрираният одитор създава и поддържа досие за всяко одитирано предприятие, което съдържа най-малко следната информация: 1. наименование, ЕИК, седалище и адрес на управление на одитираното предприятие; 2. имената на отговорния одитор и на лицето, извършило преглед за контрол на качеството преди издаване на одиторския доклад, когато е приложимо; 3. (доп. - ДВ, бр. 79 от 2024 г.) получените възнаграждения за всяка финансова година от одитираното предприятие поотделно за извършен финансов одит, както и за всички предоставени други услуги на това предприятие. (8) Регистрираният одитор съхранява в регистър информация за всяка жалба, подадена в писмена форма, относно извършването на финансов одит. (9) (Нова - ДВ, бр. 79 от 2024 г.) Разпоредбите на ал. 1 - 8 се прилагат съответно и за регистрирания одитор по устойчивостта, когато извършва задължителен ангажимент за сигурност по устойчивостта.\n\nОрганизация на извършването на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.)\n\nЧл. 56. (1) (Изм. - ДВ, бр. 79 от 2024 г.) При извършването на задължителен финансов одит регистрираният одитор осигурява достатъчно време и ресурси, за да може да изпълни задълженията си адекватно и одитът да бъде извършен качествено.\n\n(2) (Доп. - ДВ, бр. 79 от 2024 г.) Когато задължителният финансов одит се извършва от одиторско дружество, то назначава отговорен за одита регистриран одитор - физическо лице. Одиторското дружество предоставя на отговорния регистриран одитор достатъчно ресурси, включително персонал с необходимите познания и умения, за да може да изпълни задълженията си адекватно и одитът да бъде извършен качествено. Отговорният одитор участва активно в извършването на задължителния финансов одит, като отделя достатъчно време и ресурси за качествено изпълнение на своите задължения.\n\n(3) (Изм. - ДВ, бр. 79 от 2024 г.) Регистрираният одитор съхранява информация за всички нарушения на разпоредбите на този закон и когато е приложимо, на Регламент (ЕС) № 537/2014 . Информацията включва и данни за последиците от нарушенията, за предприетите действия за отстраняването им, както и за направените промени в системата за управление на качеството във връзка с това. Регистрираният одитор изготвя и годишен доклад за всички действия по отстраняване на нарушенията и го разпространява в рамките на своята одиторска практика.\n\n(4) Когато регистрираният одитор ползва външни експерти за консултации, той документира отправеното искане и получените съвети.\n\n(5) (Доп. - ДВ, бр. 79 от 2024 г.) Регистрираният одитор съхранява всички данни и документи, които обосновават посоченото в одиторския доклад по чл. 51 съответно по чл. 51а , и когато е приложимо - докладите по чл. 10 и 11 от Регламент (ЕС) № 537/2014 .\n\n(6) Регистрираният одитор създава одиторско досие за всеки извършен задължителен финансов одит, като задължително се документират данните по чл. 53 и когато е приложимо - по чл. 6 - 8 от Регламент (ЕС) № 537/2014 . Одиторското досие се приключва и архивира не по-късно от 60 дни след датата на подписване на одиторския доклад.\n\n(7) Регистрираният одитор създава и поддържа досие за всяко одитирано предприятие, което съдържа най-малко следната информация:\n\n1. наименование, ЕИК, седалище и адрес на управление на одитираното предприятие;\n\n2. имената на отговорния одитор и на лицето, извършило преглед за контрол на качеството преди издаване на одиторския доклад, когато е приложимо;\n\n3. (доп. - ДВ, бр. 79 от 2024 г.) получените възнаграждения за всяка финансова година от одитираното предприятие поотделно за извършен финансов одит, както и за всички предоставени други услуги на това предприятие.\n\n(8) Регистрираният одитор съхранява в регистър информация за всяка жалба, подадена в писмена форма, относно извършването на финансов одит.\n\n(9) (Нова - ДВ, бр. 79 от 2024 г.) Разпоредбите на ал. 1 - 8 се прилагат съответно и за регистрирания одитор по устойчивостта, когато извършва задължителен ангажимент за сигурност по устойчивостта.\n\nСпецифични изисквания при задължителен финансов одит на консолидиран финансов отчет и при задължителен ангажимент за сигурност на консолидиран отчет за устойчивостта (Загл. доп. - ДВ, бр. 79 от 2024 г.) Чл. 57. (1) При извършване на задължителен финансов одит на консолидиран финансов отчет на група предприятия одиторът на групата носи цялата отговорност за изразеното в одиторския доклад мнение относно консолидирания финансов отчет, включително в съответствие с изискванията на Регламент (ЕС) № 537/2014 . (2) Одиторът на групата изготвя документация за извършената работа от регистрираните одитори, одитори и/или одиторски дружества от други държави - членки на Европейския съюз, или от трети държави, за целите на одита на групата. (3) Одиторът на групата прави оценка на работата, извършена от другите одитори за целите на одита на групата, и документира естеството, времето на изпълнение и обхвата на работата, извършена от тези одитори, включително, когато е приложимо, извършения от него преглед на одиторската документация на тези одитори. За да разчита на работата им, одиторът на групата иска съгласието на тези одитори за предаване на съответната документация при провеждането на одита на консолидирания финансов отчет. (4) Одиторът на групата прави проверка на работата, извършена от другите одитори за целите на одита на групата, и документира това. Документацията, съхранявана от одитора на групата, трябва да осигурява възможност на Комисията да прави проверки на работата му. Когато одиторът на групата не е в състояние да извърши тази проверка, той извършва допълнителна работа по одита - пряко или чрез възлагане на тези задачи на подизпълнител, и информира за това Комисията. (5) Когато одиторът на групата подлежи на инспекция за гарантиране на качеството или на разследване относно задължителен финансов одит на консолидиран финансов отчет на група предприятия, одиторът на групата при поискване предоставя на Комисията съответната документация, която е съхранявана при него, за извършената работа от другите одитори за целите на одита на групата, както и всички други работни документи. (6) Комисията може да поиска от съответните компетентни органи на държавите - членки на Европейския съюз, допълнителна документация за работата, извършена от другите одитори за целите на одита на групата. (7) Когато предприятие майка или дъщерно предприятие от група предприятия е одитирано от одитор или от одиторско дружество от трета държава, Комисията може да поиска допълнителна документация за работата, извършена от другите одитори за целите на одита на групата, от съответните компетентни органи на тази трета държава чрез действащите договорености, посочени в чл. 104 . (8) Когато предприятие майка или дъщерно предприятие от група е одитирано от одитор или от одиторско дружество от трета държава, с която не са сключени договорености, отговарящи на изискванията на чл. 104 , одиторът на групата отговаря и за гарантиране на надлежното предоставяне на допълнителна документация за работата, извършена от одиторите от тази трета държава, включително за работните документи, свързани с одита на групата. За гарантиране на предоставянето одиторът на групата съхранява копие от тази документация или се договаря с одиторите от третата държава, при поискване, да получи разрешен и неограничен достъп до документацията, или предприема други подходящи действия. Когато работните документи по одита не може да бъдат предоставени от одитора от третата държава, одиторът на групата удостоверява чрез документацията при него, че е предприел необходимите действия за получаване на достъп до тези документи, като в случай на причина, различна от причина, свързана със законодателството на третата държава, в документацията се включва доказателство за съществуването и. (9) Когато регистриран одитор извършва задължителен финансов одит в предприятие, което е част от група, в рамките на която предприятието майка е установено в трета държава, посочените в този закон правила за професионална тайна не възпрепятстват регистрирания одитор да предаде съответните документи за извършената работа на одитора на групата, който се намира в третата страна, ако тези документи са необходими за извършването на одит на консолидиран финансов отчет на предприятието майка. (10) Регистриран одитор, извършващ задължителен финансов одит в предприятие, което е емитирало ценни книжа в трета държава или е част от група, която изготвя консолидирани финансови отчети в трета държава, може да предава държаните от него работни или други документи, свързани с одита на това предприятие, на компетентните органи на съответните трети държави само при условията, определени в чл. 105 . (11) (Изм. - ДВ, бр. 17 от 2019 г.) Предаването на информация на одитор на група, намиращ се в трета държава, се извършва при спазване на изискванията за защита на личните данни. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и при извършването на задължителен ангажимент за сигурност по устойчивостта на консолидиран отчет за устойчивостта.\n\nСпецифични изисквания при задължителен финансов одит на консолидиран финансов отчет и при задължителен ангажимент за сигурност на консолидиран отчет за устойчивостта (Загл. доп. - ДВ, бр. 79 от 2024 г.)\n\nЧл. 57. (1) При извършване на задължителен финансов одит на консолидиран финансов отчет на група предприятия одиторът на групата носи цялата отговорност за изразеното в одиторския доклад мнение относно консолидирания финансов отчет, включително в съответствие с изискванията на Регламент (ЕС) № 537/2014 .\n\n(2) Одиторът на групата изготвя документация за извършената работа от регистрираните одитори, одитори и/или одиторски дружества от други държави - членки на Европейския съюз, или от трети държави, за целите на одита на групата.\n\n(3) Одиторът на групата прави оценка на работата, извършена от другите одитори за целите на одита на групата, и документира естеството, времето на изпълнение и обхвата на работата, извършена от тези одитори, включително, когато е приложимо, извършения от него преглед на одиторската документация на тези одитори. За да разчита на работата им, одиторът на групата иска съгласието на тези одитори за предаване на съответната документация при провеждането на одита на консолидирания финансов отчет.\n\n(4) Одиторът на групата прави проверка на работата, извършена от другите одитори за целите на одита на групата, и документира това. Документацията, съхранявана от одитора на групата, трябва да осигурява възможност на Комисията да прави проверки на работата му. Когато одиторът на групата не е в състояние да извърши тази проверка, той извършва допълнителна работа по одита - пряко или чрез възлагане на тези задачи на подизпълнител, и информира за това Комисията.\n\n(5) Когато одиторът на групата подлежи на инспекция за гарантиране на качеството или на разследване относно задължителен финансов одит на консолидиран финансов отчет на група предприятия, одиторът на групата при поискване предоставя на Комисията съответната документация, която е съхранявана при него, за извършената работа от другите одитори за целите на одита на групата, както и всички други работни документи.\n\n(6) Комисията може да поиска от съответните компетентни органи на държавите - членки на Европейския съюз, допълнителна документация за работата, извършена от другите одитори за целите на одита на групата.\n\n(7) Когато предприятие майка или дъщерно предприятие от група предприятия е одитирано от одитор или от одиторско дружество от трета държава, Комисията може да поиска допълнителна документация за работата, извършена от другите одитори за целите на одита на групата, от съответните компетентни органи на тази трета държава чрез действащите договорености, посочени в чл. 104 .\n\n(8) Когато предприятие майка или дъщерно предприятие от група е одитирано от одитор или от одиторско дружество от трета държава, с която не са сключени договорености, отговарящи на изискванията на чл. 104 , одиторът на групата отговаря и за гарантиране на надлежното предоставяне на допълнителна документация за работата, извършена от одиторите от тази трета държава, включително за работните документи, свързани с одита на групата. За гарантиране на предоставянето одиторът на групата съхранява копие от тази документация или се договаря с одиторите от третата държава, при поискване, да получи разрешен и неограничен достъп до документацията, или предприема други подходящи действия. Когато работните документи по одита не може да бъдат предоставени от одитора от третата държава, одиторът на групата удостоверява чрез документацията при него, че е предприел необходимите действия за получаване на достъп до тези документи, като в случай на причина, различна от причина, свързана със законодателството на третата държава, в документацията се включва доказателство за съществуването и.\n\n(9) Когато регистриран одитор извършва задължителен финансов одит в предприятие, което е част от група, в рамките на която предприятието майка е установено в трета държава, посочените в този закон правила за професионална тайна не възпрепятстват регистрирания одитор да предаде съответните документи за извършената работа на одитора на групата, който се намира в третата страна, ако тези документи са необходими за извършването на одит на консолидиран финансов отчет на предприятието майка.\n\n(10) Регистриран одитор, извършващ задължителен финансов одит в предприятие, което е емитирало ценни книжа в трета държава или е част от група, която изготвя консолидирани финансови отчети в трета държава, може да предава държаните от него работни или други документи, свързани с одита на това предприятие, на компетентните органи на съответните трети държави само при условията, определени в чл. 105 .\n\n(11) (Изм. - ДВ, бр. 17 от 2019 г.) Предаването на информация на одитор на група, намиращ се в трета държава, се извършва при спазване на изискванията за защита на личните данни.\n\n(12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и при извършването на задължителен ангажимент за сигурност по устойчивостта на консолидиран отчет за устойчивостта.\n\nОграничения при заемане на длъжност след приключване на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.) Чл. 58. (1) Регистриран одитор, който извършва задължителен финансов одит, не може да бъде избиран или назначаван в одитирано предприятие преди изтичането на една година, а при задължителен финансов одит в предприятие от обществен интерес - на две години от датата на приключване на одита, на следните длъжности: 1. ръководна длъжност; 2. член на одитен комитет или на орган, изпълняващ функции на одитен комитет; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол. (2) (Изм. - ДВ, бр. 79 от 2024 г.) Ограничението по ал. 1 се прилага за всички регистрирани одитори - физически лица, за отговорните одитори от одиторско дружество, както и за всички служители, съдружници или други физически лица, участвали при извършването на съответния задължителен финансов одит. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта, който извършва задължителен ангажимент за сигурност по устойчивостта.\n\nОграничения при заемане на длъжност след приключване на задължителен финансов одит и на задължителен ангажимент за сигурност по устойчивостта (Загл. доп. - ДВ, бр. 79 от 2024 г.)\n\nЧл. 58. (1) Регистриран одитор, който извършва задължителен финансов одит, не може да бъде избиран или назначаван в одитирано предприятие преди изтичането на една година, а при задължителен финансов одит в предприятие от обществен интерес - на две години от датата на приключване на одита, на следните длъжности:\n\n1. ръководна длъжност;\n\n2. член на одитен комитет или на орган, изпълняващ функции на одитен комитет;\n\n3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол.\n\n(2) (Изм. - ДВ, бр. 79 от 2024 г.) Ограничението по ал. 1 се прилага за всички регистрирани одитори - физически лица, за отговорните одитори от одиторско дружество, както и за всички служители, съдружници или други физически лица, участвали при извършването на съответния задължителен финансов одит.\n\n(3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта, който извършва задължителен ангажимент за сигурност по устойчивостта.\n\nГлава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ И ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА НА ОТЧЕТИ ЗА УСТОЙЧИВОСТТА НА ПРЕДПРИЯТИЯТА ОТ ОБЩЕСТВЕН ИНТЕРЕС (ЗАГЛ. ДОП. - ДВ, БР. 79 ОТ 2024 Г.) Глава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ НА ПРЕДПРИЯТИЯТА ОТ ОБЩЕСТВЕН ИНТЕРЕС\n\nГлава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ И ЗАДЪЛЖИТЕЛЕН АНГАЖИМЕНТ ЗА СИГУРНОСТ ПО УСТОЙЧИВОСТТА НА ОТЧЕТИ ЗА УСТОЙЧИВОСТТА НА ПРЕДПРИЯТИЯТА ОТ ОБЩЕСТВЕН ИНТЕРЕС (ЗАГЛ. ДОП. - ДВ, БР. 79 ОТ 2024 Г.)\n\nГлава седма. ЗАДЪЛЖИТЕЛЕН ФИНАНСОВ ОДИТ НА ФИНАНСОВИ ОТЧЕТИ НА ПРЕДПРИЯТИЯТА ОТ ОБЩЕСТВЕН ИНТЕРЕС\n\nОдиторски доклад Чл. 59. (Изм. - ДВ, бр. 79 от 2024 г.) Регистриран одитор, който извършва задължителен финансов одит на годишен финансов отчет, съответно регистриран одитор по устойчивостта, който извършва задължителен ангажимент за сигурност по устойчивостта на годишен отчет за устойчивостта, на предприятие от обществен интерес, представя резултатите от одита, съответно от ангажимента за сигурност по устойчивостта, в одиторски доклад, който се изготвя в съответствие с разпоредбите на чл. 51 и 51а , както и на чл. 10 от Регламент (ЕС) № 537/2014 .\n\nОдиторски доклад\n\nЧл. 59. (Изм. - ДВ, бр. 79 от 2024 г.) Регистриран одитор, който извършва задължителен финансов одит на годишен финансов отчет, съответно регистриран одитор по устойчивостта, който извършва задължителен ангажимент за сигурност по устойчивостта на годишен отчет за устойчивостта, на предприятие от обществен интерес, представя резултатите от одита, съответно от ангажимента за сигурност по устойчивостта, в одиторски доклад, който се изготвя в съответствие с разпоредбите на чл. 51 и 51а , както и на чл. 10 от Регламент (ЕС) № 537/2014 .\n\nДопълнителен доклад до одитния комитет Чл. 60. (1) Регистриран одитор, който извършва задължителен финансов одит на финансов отчет на предприятие от обществен интерес, изготвя и представя на одитния комитет допълнителен доклад към доклада по чл. 59 . (2) При задължителен финансов одит на консолидиран финансов отчет одиторът на групата изготвя и представя на одитния комитет на предприятието майка допълнителен доклад към доклада по чл. 59 . (3) (Изм. - ДВ, бр. 79 от 2024 г.) Допълнителните доклади по ал. 1 и 2 се изготвят в съответствие с изискванията на приложимите професионални стандарти и разпоредбите на чл. 11 от Регламент (ЕС) № 537/2014 . (4) При поискване от компетентен орган, осъществяващ надзор над предприятието от обществен интерес, регистрираният одитор представя незабавно съответния допълнителен доклад по ал. 1 и 2. (5) (Нова - ДВ, бр. 79 от 2024 г.) Когато в предприятието от обществен интерес не е създаден одитен комитет, регистрираният одитор представя допълнителните доклади по ал. 1 и 2 на надзорния съвет или съвета на директорите на съответното предприятие.\n\nДопълнителен доклад до одитния комитет\n\nЧл. 60. (1) Регистриран одитор, който извършва задължителен финансов одит на финансов отчет на предприятие от обществен интерес, изготвя и представя на одитния комитет допълнителен доклад към доклада по чл. 59 .\n\n(2) При задължителен финансов одит на консолидиран финансов отчет одиторът на групата изготвя и представя на одитния комитет на предприятието майка допълнителен доклад към доклада по чл. 59 .\n\n(3) (Изм. - ДВ, бр. 79 от 2024 г.) Допълнителните доклади по ал. 1 и 2 се изготвят в съответствие с изискванията на приложимите професионални стандарти и разпоредбите на чл. 11 от Регламент (ЕС) № 537/2014 .\n\n(4) При поискване от компетентен орган, осъществяващ надзор над предприятието от обществен интерес, регистрираният одитор представя незабавно съответния допълнителен доклад по ал. 1 и 2.\n\n(5) (Нова - ДВ, бр. 79 от 2024 г.) Когато в предприятието от обществен интерес не е създаден одитен комитет, регистрираният одитор представя допълнителните доклади по ал. 1 и 2 на надзорния съвет или съвета на директорите на съответното предприятие.\n\nДоклад до компетентен орган, осъществяващ надзор Чл. 61. (1) (Изм. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет на предприятие от обществен интерес, е длъжен до 15 октомври на съответната година да уведоми писмено компетентния орган, осъществяващ надзор над това предприятие, за всяка информация за това предприятие, която е установил при извършване на задължителния финансов одит и която е предизвикала или може да предизвика една от следните последици: 1. съществено нарушение на нормативните разпоредби, които определят условията за лицензиране или които уреждат по-конкретно осъществяването на дейности на предприятието от обществен интерес; 2. съществена заплаха или съществено съмнение относно продължаването на дейността на предприятието от обществен интерес; 3. отказ от одиторско мнение, отрицателно или квалифицирано одиторско мнение по чл. 51, ал. 3, т. 5 . (2) (Изм. - ДВ, бр. 79 от 2024 г.) Регистрираният одитор е длъжен да съобщава и всяка посочена в ал. 1 информация, която е установил при извършването на задължителен одит на предприятие, което има тесни връзки с предприятието от обществен интерес, чийто задължителен финансов одит той също извършва. Информацията по тази алинея се отнася за предприятието, което има тесни връзки с предприятието от обществен интерес.\n\nДоклад до компетентен орган, осъществяващ надзор\n\nЧл. 61. (1) (Изм. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет на предприятие от обществен интерес, е длъжен до 15 октомври на съответната година да уведоми писмено компетентния орган, осъществяващ надзор над това предприятие, за всяка информация за това предприятие, която е установил при извършване на задължителния финансов одит и която е предизвикала или може да предизвика една от следните последици:\n\n1. съществено нарушение на нормативните разпоредби, които определят условията за лицензиране или които уреждат по-конкретно осъществяването на дейности на предприятието от обществен интерес;\n\n2. съществена заплаха или съществено съмнение относно продължаването на дейността на предприятието от обществен интерес;\n\n3. отказ от одиторско мнение, отрицателно или квалифицирано одиторско мнение по чл. 51, ал. 3, т. 5 .\n\n(2) (Изм. - ДВ, бр. 79 от 2024 г.) Регистрираният одитор е длъжен да съобщава и всяка посочена в ал. 1 информация, която е установил при извършването на задължителен одит на предприятие, което има тесни връзки с предприятието от обществен интерес, чийто задължителен финансов одит той също извършва. Информацията по тази алинея се отнася за предприятието, което има тесни връзки с предприятието от обществен интерес.\n\nДоклад за прозрачност Чл. 62. (1) Регистриран одитор, който извършва задължителен финансов одит на финансов отчет на предприятие от обществен интерес, ежегодно публикува на своята интернет страница доклад за прозрачност, който включва най-малко: 1. описание на правно-организационната форма, както и на дяловете и съдружниците, когато регистрираният одитор е одиторско дружество; 2. когато одиторското дружество е член на одиторска мрежа: а) описание на одиторската мрежа, юридически и структурни договорености в нея; б) името/наименованието на всеки регистриран одитор, който упражнява дейност като физическо лице или като одиторско дружество; в) държавите, в които всеки регистриран одитор, който упражнява дейност като физическо лице или като одиторско дружество, е квалифициран като регистриран одитор или в която се намира неговото седалище и основно място на осъществяване на дейността му; г) (изм. - ДВ, бр. 18 от 2020 г., в сила от 28.02.2020 г.) нетните приходи от продажби на регистрираните одитори, членуващи в мрежата, от задължителен финансов одит на годишни финансови отчети - индивидуални и консолидирани; 3. описание на управленската структура на одиторското дружество; 4. (изм. - ДВ, бр. 79 от 2024 г.) описание на системата за управление на качеството и декларация от регистрирания одитор - физическо лице, съответно от лицата, управляващи одиторското дружество, за ефективността на нейното функциониране; 5. (изм. - ДВ, бр. 18 от 2020 г., в сила от 28.02.2020 г.) дата на решението на Комисията, с което са приети резултатите от последната инспекция за гарантиране на качеството съгласно чл. 85 , както и дадената от Комисията оценка на качеството на професионалната дейност на регистрирания одитор; ако през последните три години дейността на регистрирания одитор не е инспектирана от Комисията, това обстоятелство се оповестява в доклада; 6. (изм. и доп. - ДВ, бр. 79 от 2024 г.) списък на предприятията от обществен интерес, когато през предходната година регистрираният одитор е изпълнил ангажименти за задължителен финансов одит на техен финансов отчет и/или задължителен ангажимент за сигурност по устойчивостта на техен отчет за устойчивостта; 7. описание на практиките на регистрирания одитор, свързани с независимостта; в доклада трябва да се потвърди, че през последната година е бил извършен вътрешен преглед за спазване на изискванията относно независимостта; 8. описание на политиката, която регистрираният одитор прилага по отношение на обучението във връзка с продължаващото професионално развитие по чл. 30 ; 9. информация относно базата, въз основа на която се формира възнаграждението на съдружниците - за одиторско дружество; 10. описание на политиката на регистрирания одитор за ротация на отговорните одитори и служителите в съответствие с чл. 65 ; 11. (изм. - ДВ, бр. 18 от 2020 г., в сила от 28.02.2020 г.) информация относно нетните приходи от продажби на регистрирания одитор, разпределена по следните категории: а) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на годишни отчети за устойчивостта - индивидуални и консолидирани, на предприятия от обществен интерес и предприятия, част от група, чието предприятие майка е предприятие от обществен интерес; б) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на отчети за устойчивостта - индивидуални и консолидирани, на други предприятия; в) приходи от разрешени услуги, различни от одита, предоставени на одитираните предприятия; г) приходи от услуги, различни от одита, предоставени на други клиенти; 12. (нова - ДВ, бр. 18 от 2020 г., в сила от 28.02.2020 г.) когато регистрираният одитор принадлежи към одиторска мрежа - информация относно нетните приходи от продажби на всички членове на мрежата, осъществявали дейност на територията на страната през годината, разпределена по следните категории: а) приходи от услуги, предоставени на одитирани от регистрирания одитор предприятия от обществен интерес и предприятия, част от група, чието предприятие майка е предприятие от обществен интерес; б) приходи от услуги, предоставени на други одитирани от регистрирания одитор предприятия. (2) Докладът за прозрачност се подписва от регистрирания одитор - физическо лице, съответно от лицата, управляващи одиторското дружество. (3) Докладът за прозрачност се публикува ежегодно до 30 април и е достъпен на интернет страницата на регистрирания одитор в срок най-малко 5 години от датата на публикуването му.\n\nДоклад за прозрачност\n\nЧл. 62. (1) Регистриран одитор, който извършва задължителен финансов одит на финансов отчет на предприятие от обществен интерес, ежегодно публикува на своята интернет страница доклад за прозрачност, който включва най-малко:\n\n1. описание на правно-организационната форма, както и на дяловете и съдружниците, когато регистрираният одитор е одиторско дружество;\n\n2. когато одиторското дружество е член на одиторска мрежа:\n\nа) описание на одиторската мрежа, юридически и структурни договорености в нея;\n\nб) името/наименованието на всеки регистриран одитор, който упражнява дейност като физическо лице или като одиторско дружество;\n\nв) държавите, в които всеки регистриран одитор, който упражнява дейност като физическо лице или като одиторско дружество, е квалифициран като регистриран одитор или в която се намира неговото седалище и основно място на осъществяване на дейността му;\n\nг) (изм. - ДВ, бр. 18 от 2020 г., в сила от 28.02.2020 г.) нетните приходи от продажби на регистрираните одитори, членуващи в мрежата, от задължителен финансов одит на годишни финансови отчети - индивидуални и консолидирани;\n\n3. описание на управленската структура на одиторското дружество;\n\n4. (изм. - ДВ, бр. 79 от 2024 г.) описание на системата за управление на качеството и декларация от регистрирания одитор - физическо лице, съответно от лицата, управляващи одиторското дружество, за ефективността на нейното функциониране;\n\n5. (изм. - ДВ, бр. 18 от 2020 г., в сила от 28.02.2020 г.) дата на решението на Комисията, с което са приети резултатите от последната инспекция за гарантиране на качеството съгласно чл. 85 , както и дадената от Комисията оценка на качеството на професионалната дейност на регистрирания одитор; ако през последните три години дейността на регистрирания одитор не е инспектирана от Комисията, това обстоятелство се оповестява в доклада;\n\n6. (изм. и доп. - ДВ, бр. 79 от 2024 г.) списък на предприятията от обществен интерес, когато през предходната година регистрираният одитор е изпълнил ангажименти за задължителен финансов одит на техен финансов отчет и/или задължителен ангажимент за сигурност по устойчивостта на техен отчет за устойчивостта;\n\n7. описание на практиките на регистрирания одитор, свързани с независимостта; в доклада трябва да се потвърди, че през последната година е бил извършен вътрешен преглед за спазване на изискванията относно независимостта;\n\n8. описание на политиката, която регистрираният одитор прилага по отношение на обучението във връзка с продължаващото професионално развитие по чл. 30 ;\n\n9. информация относно базата, въз основа на която се формира възнаграждението на съдружниците - за одиторско дружество;\n\n10. описание на политиката на регистрирания одитор за ротация на отговорните одитори и служителите в съответствие с чл. 65 ;\n\n11. (изм. - ДВ, бр. 18 от 2020 г., в сила от 28.02.2020 г.) информация относно нетните приходи от продажби на регистрирания одитор, разпределена по следните категории:\n\nа) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на годишни отчети за устойчивостта - индивидуални и консолидирани, на предприятия от обществен интерес и предприятия, част от група, чието предприятие майка е предприятие от обществен интерес;\n\nб) (изм. - ДВ, бр. 79 от 2024 г.) приходи от задължителен одит на годишни финансови отчети - индивидуални и консолидирани, както и от задължителни ангажименти за сигурност по устойчивостта на отчети за устойчивостта - индивидуални и консолидирани, на други предприятия;\n\nв) приходи от разрешени услуги, различни от одита, предоставени на одитираните предприятия;\n\nг) приходи от услуги, различни от одита, предоставени на други клиенти;\n\n12. (нова - ДВ, бр. 18 от 2020 г., в сила от 28.02.2020 г.) когато регистрираният одитор принадлежи към одиторска мрежа - информация относно нетните приходи от продажби на всички членове на мрежата, осъществявали дейност на територията на страната през годината, разпределена по следните категории:\n\nа) приходи от услуги, предоставени на одитирани от регистрирания одитор предприятия от обществен интерес и предприятия, част от група, чието предприятие майка е предприятие от обществен интерес;\n\nб) приходи от услуги, предоставени на други одитирани от регистрирания одитор предприятия.\n\n(2) Докладът за прозрачност се подписва от регистрирания одитор - физическо лице, съответно от лицата, управляващи одиторското дружество.\n\n(3) Докладът за прозрачност се публикува ежегодно до 30 април и е достъпен на интернет страницата на регистрирания одитор в срок най-малко 5 години от датата на публикуването му.\n\nИнформация, предоставяна на Комисията Чл. 63. (1) (Доп. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет и/или задължителен ангажимент за сигурност по устойчивостта на отчет за устойчивостта на предприятие от обществен интерес, предоставя ежегодно на Комисията следната информация: 1. (изм. - ДВ, бр. 79 от 2024 г.) списък на одитираните от него предприятия от обществен интерес, както и когато е приложимо - списък на предприятията от обществен интерес, за които е изпълнил ангажименти за сигурност по устойчивостта, с информация за получените от тях приходи; информацията за приходите се разделя на: а) (доп. - ДВ, бр. 79 от 2024 г.) приходи от задължителен одит и от задължителни ангажименти за сигурност по устойчивостта; б) (изм. - ДВ, бр. 79 от 2024 г.) приходи от услуги, различни от одита и от ангажименти за сигурност по устойчивостта, и различни от посочените в чл. 5, параграф 1 от Регламент (ЕС) № 537/2014 , които се изискват от законодателството на Европейския съюз или от националното законодателство; в) приходи от услуги, различни от одита и различни от посочените в чл. 5, параграф 1 от Регламент (ЕС) № 537/2014 , които не се изискват от законодателството на Европейския съюз или от националното законодателство; 2. списък на всички услуги, предоставени на одитираните предприятия от членовете на одиторската мрежа, когато регистрираният одитор е член на одиторска мрежа; 3. (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) допълнителна информация във връзка с функцията на Комисията за наблюдение на развитието на пазара на предоставяне на услуги по задължителен финансов одит и по задължителни ангажименти за сигурност по устойчивостта, в предприятията от обществен интерес. (2) Условията и редът за предоставяне на информацията по ал. 1 се определят с приети от Комисията правила.\n\nИнформация, предоставяна на Комисията\n\nЧл. 63. (1) (Доп. - ДВ, бр. 79 от 2024 г.) Регистриран одитор, който извършва задължителен финансов одит на финансов отчет и/или задължителен ангажимент за сигурност по устойчивостта на отчет за устойчивостта на предприятие от обществен интерес, предоставя ежегодно на Комисията следната информация:\n\n1. (изм. - ДВ, бр. 79 от 2024 г.) списък на одитираните от него предприятия от обществен интерес, както и когато е приложимо - списък на предприятията от обществен интерес, за които е изпълнил ангажименти за сигурност по устойчивостта, с информация за получените от тях приходи; информацията за приходите се разделя на:\n\nа) (доп. - ДВ, бр. 79 от 2024 г.) приходи от задължителен одит и от задължителни ангажименти за сигурност по устойчивостта;\n\nб) (изм. - ДВ, бр. 79 от 2024 г.) приходи от услуги, различни от одита и от ангажименти за сигурност по устойчивостта, и различни от посочените в чл. 5, параграф 1 от Регламент (ЕС) № 537/2014 , които се изискват от законодателството на Европейския съюз или от националното законодателство;\n\nв) приходи от услуги, различни от одита и различни от посочените в чл. 5, параграф 1 от Регламент (ЕС) № 537/2014 , които не се изискват от законодателството на Европейския съюз или от националното законодателство;\n\n2. списък на всички услуги, предоставени на одитираните предприятия от членовете на одиторската мрежа, когато регистрираният одитор е член на одиторска мрежа;\n\n3. (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) допълнителна информация във връзка с функцията на Комисията за наблюдение на развитието на пазара на предоставяне на услуги по задължителен финансов одит и по задължителни ангажименти за сигурност по устойчивостта, в предприятията от обществен интерес.\n\n(2) Условията и редът за предоставяне на информацията по ал. 1 се определят с приети от Комисията правила.\n\nЗабранени услуги Чл. 64. (1) За регистриран одитор, който извършва задължителен финансов одит на финансов отчет на предприятие от обществен интерес, се прилагат разпоредбите на чл. 5, параграфи 1, 4 и 5 от Регламент (ЕС) № 537/2014 . Регистрираният одитор може да предоставя услугите, посочени в чл. 5, параграф 1, ал. 2, буква \"а\", подточка \"vii\" , при условие че: 1. услугите не оказват влияние или оказват несъществено влияние, поотделно или общо, върху одитираните финансови отчети; 2. оценката за влиянието върху одитираните финансови отчети е документирана и обяснена изчерпателно в допълнителния доклад за одитния комитет; 3. регистрираният одитор спазва изискванията за независимост. (2) Алинея 1 се прилага и за лицата по чл. 54, ал. 1 и 2 , както и за съпруг или роднина по права или по съребрена линия до втора степен включително, или за лица, свързани с регистрирания одитор. (3) Регистрираният одитор и лицата по ал. 2 може да предоставят разрешените по ал. 1 услуги извън задължителния финансов одит след одобрението на одитния комитет, за което регистрираният одитор уведомява писмено Комисията в 7-дневен срок от датата на получаване на одобрението. (4) (Нова - ДВ, бр. 18 от 2020 г., в сила от 28.02.2020 г.) За целите на ал. 3 одитният комитет може да одобрява списък с услуги извън задължителния финансов одит при спазване изискванията на чл. 5 от Регламент (ЕС) № 537/2014 . В този случай регистрираният одитор уведомява предварително писмено Комисията и одитния комитет за всяка услуга от този списък, която той и ако е приложимо, всеки от членовете на одиторската мрежа ще предоставят на одитираното предприятие, на предприятието майка или на дъщерните му предприятия. (5) (Нова - ДВ, бр. 79 от 2024 г.) Когато член на одиторска мрежа, към която принадлежи регистриран одитор, който извършва задължителен финансов одит на финансов отчет на предприятие от обществен интерес, предоставя посочените в ал. 1 забранени услуги извън одита на предприятие, което има седалище в трета държава и е контролирано от одитираното предприятие от обществен интерес, регистрираният одитор преценява дали са налице заплахи за независимостта му поради предоставянето на тези услуги от члена на мрежата. Ако независимостта му е повлияна, регистрираният одитор прилага предпазни мерки за смекчаване на заплахите. Регистрираният одитор може да продължи да извършва задължителния финансов одит само ако обоснове в съответствие с ал. 1, че предоставянето на такива услуги не засяга професионалната му преценка и формирането на неговото одиторско мнение. (6) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта, с изключение на забраната за предоставяне на услуги извън задължителен ангажимент за сигурност по устойчивостта по чл. 5, параграф 1, ал. 2, букви \"а\" и \"г\" от Регламент (ЕС) № 537/2014 . Когато ангажимент за задължителен финансов одит и задължителен ангажимент за сигурност по устойчивостта към едно предприятие се изпълняват от един регистриран одитор, се прилагат разпоредбите на ал. 1 и 2.\n\nЗабранени услуги\n\nЧл. 64. (1) За регистриран одитор, който извършва задължителен финансов одит на финансов отчет на предприятие от обществен интерес, се прилагат разпоредбите на чл. 5, параграфи 1, 4 и 5 от Регламент (ЕС) № 537/2014 . Регистрираният одитор може да предоставя услугите, посочени в чл. 5, параграф 1, ал. 2, буква \"а\", подточка \"vii\" , при условие че:\n\n1. услугите не оказват влияние или оказват несъществено влияние, поотделно или общо, върху одитираните финансови отчети;\n\n2. оценката за влиянието върху одитираните финансови отчети е документирана и обяснена изчерпателно в допълнителния доклад за одитния комитет;\n\n3. регистрираният одитор спазва изискванията за независимост.\n\n(2) Алинея 1 се прилага и за лицата по чл. 54, ал. 1 и 2 , както и за съпруг или роднина по права или по съребрена линия до втора степен включително, или за лица, свързани с регистрирания одитор.\n\n(3) Регистрираният одитор и лицата по ал. 2 може да предоставят разрешените по ал. 1 услуги извън задължителния финансов одит след одобрението на одитния комитет, за което регистрираният одитор уведомява писмено Комисията в 7-дневен срок от датата на получаване на одобрението.\n\n(4) (Нова - ДВ, бр. 18 от 2020 г., в сила от 28.02.2020 г.) За целите на ал. 3 одитният комитет може да одобрява списък с услуги извън задължителния финансов одит при спазване изискванията на чл. 5 от Регламент (ЕС) № 537/2014 . В този случай регистрираният одитор уведомява предварително писмено Комисията и одитния комитет за всяка услуга от този списък, която той и ако е приложимо, всеки от членовете на одиторската мрежа ще предоставят на одитираното предприятие, на предприятието майка или на дъщерните му предприятия.\n\n(5) (Нова - ДВ, бр. 79 от 2024 г.) Когато член на одиторска мрежа, към която принадлежи регистриран одитор, който извършва задължителен финансов одит на финансов отчет на предприятие от обществен интерес, предоставя посочените в ал. 1 забранени услуги извън одита на предприятие, което има седалище в трета държава и е контролирано от одитираното предприятие от обществен интерес, регистрираният одитор преценява дали са налице заплахи за независимостта му поради предоставянето на тези услуги от члена на мрежата. Ако независимостта му е повлияна, регистрираният одитор прилага предпазни мерки за смекчаване на заплахите. Регистрираният одитор може да продължи да извършва задължителния финансов одит само ако обоснове в съответствие с ал. 1, че предоставянето на такива услуги не засяга професионалната му преценка и формирането на неговото одиторско мнение.\n\n(6) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта, с изключение на забраната за предоставяне на услуги извън задължителен ангажимент за сигурност по устойчивостта по чл. 5, параграф 1, ал. 2, букви \"а\" и \"г\" от Регламент (ЕС) № 537/2014 . Когато ангажимент за задължителен финансов одит и задължителен ангажимент за сигурност по устойчивостта към едно предприятие се изпълняват от един регистриран одитор, се прилагат разпоредбите на ал. 1 и 2.\n\nНазначаване и ротация на регистрираните одитори Чл. 65. (1) Назначаването на регистриран одитор за извършването на задължителен финансов одит на финансов отчет на предприятие от обществен интерес се извършва и съгласно изискванията на този закон и на чл. 16 от Регламент (ЕС) № 537/2014 . (2) Минималната продължителност на договор за задължителен финансов одит на финансов отчет на предприятие от обществен интерес не може да бъде по-малка от една година. (3) (Изм. - ДВ, бр. 79 от 2024 г.) Одиторско дружество, което е извършвало задължителен финансов одит на финансов отчет на предприятие от обществен интерес, се оттегля, след като е изпълнявало одиторски ангажименти по задължителен финансов одит за период от 10 сумарно считани години. Това одиторско дружество не може да изпълнява одиторски ангажименти към това предприятие за период от 5 последователни години от датата на оттеглянето си. (4) (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Регистриран одитор - физическо лице, или отговорен одитор, който е извършвал задължителен финансов одит на финансов отчет от името на одиторско дружество в предприятие от обществен интерес, се заменя, след като е изпълнявал одиторски ангажименти по задължителен финансов одит за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на 5 последователни години от датата на оттеглянето си. (5) (Нова - ДВ, бр. 79 от 2024 г.) Регистриран одитор, който е извършвал преглед за контрол на качеството по чл. 68 при задължителен финансов одит на финансов отчет на предприятие от обществен интерес, се заменя, след като е изпълнявал тази дейност за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на три последователни години от датата на оттеглянето си. (6) (Нова - ДВ, бр. 79 от 2024 г.) Регистриран одитор, определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, който е изпълнявал дейност, различна от посочените в ал. 4 и 5, се заменя, след като е изпълнявал тази дейност за период от 7 сумарно считани години. Този регистриран одитор се оттегля от одиторски ангажименти към това предприятие в продължение на 2 последователни години от датата на оттеглянето си. (7) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, той се заменя и не може да изпълнява одиторски ангажименти към това предприятие в продължение на 5 (пет) последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (8) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на лице, извършващо преглед за контрол на качеството по чл. 68 , при задължителен финансов одит на финансов отчет на предприятие от обществен интерес, се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор 4 или повече сумарно считани години, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (9) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на лице, извършващо преглед за контрол на качеството по чл. 68 , за 4 или повече сумарно считани години, се заменя и не може да изпълнява одиторски ангажименти към това предприятие в продължение на три последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си. (10) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор, на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като: 1. когато през този период е осъществявал дейност в качеството си на отговорен одитор и на лице, извършващо преглед за контрол на качеството по чл. 68 , за 4 или повече сумарно считани години, от които три или повече години в качеството си на отговорен одитор, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си; 2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си. (11) (Нова - ДВ, бр. 79 от 2024 г.) През периода на оттегляне регистрираният одитор не може: 1. да бъде член на екипа по ангажимента за задължителен финансов одит на финансов отчет на това предприятие или да осъществява контрол върху качеството по чл. 68 ; 2. да консултира екипа по ангажимента за одит на това предприятие или предприятието по методологически, технически и/или специфични за отрасъла въпроси, сделки и събития, оказващи влияние върху ангажимента за одит, с изключение на обсъждания с екипа по ангажимента, ограничени до извършената работа или заключенията, до които е достигнато през последната година от периода на участие на този регистриран одитор, когато това продължава да има отношение към одита; 3. да носи отговорност за ръководството или координацията на професионалните услуги, предоставяни от одиторското дружество или от дружества от неговата мрежа на одитираното предприятие, или за надзора върху взаимоотношенията на одиторското дружество или на дружества от неговата мрежа с одитираното предприятие, или 4. да изпълнява по отношение на одитираното предприятие други функции или да осъществява друга дейност, различна от посочените по-горе, включително предоставяне на услуги, които не са ангажименти за сигурност и биха довели до това, регистрираният одитор: а) да е в значително или често взаимодействие с ръководство или лицата, натоварени с общо управление на одитираното предприятие, или б) да упражнява пряко влияние върху резултата от ангажимента за одит. (12) (Предишна ал. 5, изм. и доп. - ДВ, бр. 79 от 2024 г.) Продължителността по ал. 3 и 10 започва от годината, когато е поет първият одиторски ангажимент за задължителен финансов одит през съответния период. При изчисляване на периодите броенето на годините започва отново, след като регистрираният одитор е преустановил без прекъсване участие в извършването на ангажименти за задължителен финансов одит на същото предприятие в продължение на съответния срок за оттегляне. (13) (Нова - ДВ, бр. 79 от 2024 г.) При изчисляване на периодите по ал. 3 - 10, когато регистрираният одитор е осъществявал дейност в качеството си на отговорен одитор и/или на определен от одиторско дружество за ръководещ и основно отговорен за извършването на задължителен финансов одит на финансов отчет на предприятие от обществен интерес, броенето на годините включва времето, през което регистрираният одитор е осъществявал дейност в това си качество при извършването на ангажимент за задължителен финансов одит на финансов отчет на това предприятие в други одиторски дружества или индивидуално. (14) (Предишна ал. 6, изм. - ДВ, бр. 79 от 2024 г.) Разпоредбите на ал. 3 се прилагат и за търговските дружества по чл. 8, ал. 1, т. 1, буква \"б\" . (15) (Нова - ДВ, бр. 18 от 2020 г., в сила от 28.02.2020 г., предишна ал. 7 - ДВ, бр. 79 от 2024 г.) В случаите на законово изискване за съвместен задължителен финансов одит на финансови отчети на предприятия от обществен интерес се допуска удължаване на срока за оттегляне по ал. 3 с не повече от 5 години. Удължаването се допуска, ако има препоръка на одитния комитет, която е предложена на общото събрание на съдружниците/акционерите и е приета от него. (16) (Нова - ДВ, бр. 79 от 2024 г.) Разпоредбите на ал. 1 - 15 се прилагат съответно и за регистрираните одитори по устойчивостта, извършващи задължителен ангажимент за сигурност по устойчивостта.\n\nНазначаване и ротация на регистрираните одитори\n\nЧл. 65. (1) Назначаването на регистриран одитор за извършването на задължителен финансов одит на финансов отчет на предприятие от обществен интерес се извършва и съгласно изискванията на този закон и на чл. 16 от Регламент (ЕС) № 537/2014 .\n\n(2) Минималната продължителност на договор за задължителен финансов одит на финансов отчет на предприятие от обществен интерес не може да бъде по-малка от една година.\n\n(3) (Изм. - ДВ, бр. 79 от 2024 г.) Одиторско дружество, което е извършвало задължителен финансов одит на финансов отчет на предприятие от обществен интерес, се оттегля, след като е изпълнявало одиторски ангажименти по задължителен финансов одит за период от 10 сумарно считани години. Това одиторско дружество не може да изпълнява одиторски ангажименти към това предприятие за период от 5 последователни години от датата на оттеглянето си.\n\n(4) (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Регистриран одитор - физическо лице, или отговорен одитор, който е извършвал задължителен финансов одит на финансов отчет от името на одиторско дружество в предприятие от обществен интерес, се заменя, след като е изпълнявал одиторски ангажименти по задължителен финансов одит за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на 5 последователни години от датата на оттеглянето си.\n\n(5) (Нова - ДВ, бр. 79 от 2024 г.) Регистриран одитор, който е извършвал преглед за контрол на качеството по чл. 68 при задължителен финансов одит на финансов отчет на предприятие от обществен интерес, се заменя, след като е изпълнявал тази дейност за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на три последователни години от датата на оттеглянето си.\n\n(6) (Нова - ДВ, бр. 79 от 2024 г.) Регистриран одитор, определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, който е изпълнявал дейност, различна от посочените в ал. 4 и 5, се заменя, след като е изпълнявал тази дейност за период от 7 сумарно считани години. Този регистриран одитор се оттегля от одиторски ангажименти към това предприятие в продължение на 2 последователни години от датата на оттеглянето си.\n\n(7) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, се заменя, след като е изпълнявал в комбинация тези дейности за период от 7 години, като:\n\n1. когато през този период е осъществявал дейност в качеството си на отговорен одитор 4 или повече сумарно считани години, той се заменя и не може да изпълнява одиторски ангажименти към това предприятие в продължение на 5 (пет) последователни години от датата на оттеглянето си;\n\n2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си.\n\n(8) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор и на лице, извършващо преглед за контрол на качеството по чл. 68 , при задължителен финансов одит на финансов отчет на предприятие от обществен интерес, се заменя, след като е изпълнявал в комбинация тези дейности за период от 7 години, като:\n\n1. когато през този период е осъществявал дейност в качеството си на отговорен одитор 4 или повече сумарно считани години, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си;\n\n2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си.\n\n(9) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като:\n\n1. когато през този период е осъществявал дейност в качеството си на лице, извършващо преглед за контрол на качеството по чл. 68 , за 4 или повече сумарно считани години, се заменя и не може да изпълнява одиторски ангажименти към това предприятие в продължение на три последователни години от датата на оттеглянето си;\n\n2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си.\n\n(10) (Нова - ДВ, бр. 79 от 2024 г.) Регистриран одитор, който е осъществявал дейности в качеството си на отговорен одитор, на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68 , се заменя, след като е изпълнявал в комбинация тези дейности за период от 7 години, като:\n\n1. когато през този период е осъществявал дейност в качеството си на отговорен одитор и на лице, извършващо преглед за контрол на качеството по чл. 68 , за 4 или повече сумарно считани години, от които три или повече години в качеството си на отговорен одитор, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си;\n\n2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си.\n\n(11) (Нова - ДВ, бр. 79 от 2024 г.) През периода на оттегляне регистрираният одитор не може:\n\n1. да бъде член на екипа по ангажимента за задължителен финансов одит на финансов отчет на това предприятие или да осъществява контрол върху качеството по чл. 68 ;\n\n2. да консултира екипа по ангажимента за одит на това предприятие или предприятието по методологически, технически и/или специфични за отрасъла въпроси, сделки и събития, оказващи влияние върху ангажимента за одит, с изключение на обсъждания с екипа по ангажимента, ограничени до извършената работа или заключенията, до които е достигнато през последната година от периода на участие на този регистриран одитор, когато това продължава да има отношение към одита;\n\n3. да носи отговорност за ръководството или координацията на професионалните услуги, предоставяни от одиторското дружество или от дружества от неговата мрежа на одитираното предприятие, или за надзора върху взаимоотношенията на одиторското дружество или на дружества от неговата мрежа с одитираното предприятие, или\n\n4. да изпълнява по отношение на одитираното предприятие други функции или да осъществява друга дейност, различна от посочените по-горе, включително предоставяне на услуги, които не са ангажименти за сигурност и биха довели до това, регистрираният одитор:\n\nа) да е в значително или често взаимодействие с ръководство или лицата, натоварени с общо управление на одитираното предприятие, или\n\nб) да упражнява пряко влияние върху резултата от ангажимента за одит.\n\n(12) (Предишна ал. 5, изм. и доп. - ДВ, бр. 79 от 2024 г.) Продължителността по ал. 3 и 10 започва от годината, когато е поет първият одиторски ангажимент за задължителен финансов одит през съответния период. При изчисляване на периодите броенето на годините започва отново, след като регистрираният одитор е преустановил без прекъсване участие в извършването на ангажименти за задължителен финансов одит на същото предприятие в продължение на съответния срок за оттегляне.\n\n(13) (Нова - ДВ, бр. 79 от 2024 г.) При изчисляване на периодите по ал. 3 - 10, когато регистрираният одитор е осъществявал дейност в качеството си на отговорен одитор и/или на определен от одиторско дружество за ръководещ и основно отговорен за извършването на задължителен финансов одит на финансов отчет на предприятие от обществен интерес, броенето на годините включва времето, през което регистрираният одитор е осъществявал дейност в това си качество при извършването на ангажимент за задължителен финансов одит на финансов отчет на това предприятие в други одиторски дружества или индивидуално.\n\n(14) (Предишна ал. 6, изм. - ДВ, бр. 79 от 2024 г.) Разпоредбите на ал. 3 се прилагат и за търговските дружества по чл. 8, ал. 1, т. 1, буква \"б\" .\n\n(15) (Нова - ДВ, бр. 18 от 2020 г., в сила от 28.02.2020 г., предишна ал. 7 - ДВ, бр. 79 от 2024 г.) В случаите на законово изискване за съвместен задължителен финансов одит на финансови отчети на предприятия от обществен интерес се допуска удължаване на срока за оттегляне по ал. 3 с не повече от 5 години. Удължаването се допуска, ако има препоръка на одитния комитет, която е предложена на общото събрание на съдружниците/акционерите и е приета от него.\n\n(16) (Нова - ДВ, бр. 79 от 2024 г.) Разпоредбите на ал. 1 - 15 се прилагат съответно и за регистрираните одитори по устойчивостта, извършващи задължителен ангажимент за сигурност по устойчивостта.\n\nОдиторско възнаграждение Чл. 66. (1) Когато в продължение на три или повече последователни финансови години регистриран одитор предоставя на одитирано от него предприятие от обществен интерес, на неговото предприятие майка или на дъщерните му предприятия услуги извън одита, различни от посочените в чл. 5, параграф 1 от Регламент (ЕС) № 537/2014 , общата сума на възнагражденията за тези услуги не може да надхвърля 70 на сто от средната сума на възнагражденията за последните три последователни финансови години за задължителен финансов одит на одитираното предприятие и когато е приложимо, на неговото предприятие майка, дъщерните му предприятия и консолидираните финансови отчети на тази група от предприятия. Ограничението не се прилага за услуги извън одита, които са различни от посочените в чл. 5, параграф 1 от Регламент (ЕС) № 537/2014 и които се изискват по закон. (2) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Когато общата сума на възнагражденията от предприятие от обществен интерес за всяка от последните две последователни финансови години надхвърля или вероятно ще надхвърли 15 на сто от общата сума на възнагражденията на регистрирания одитор или когато е приложимо, на одитора на групата, извършващ задължителния одит и/или задължителен ангажимент за сигурност по устойчивостта, за всяка от тези финансови години съответният одитор съобщава за това на одитния комитет и обсъжда с него заплахите за своята независимост и предприетите предпазни мерки за намаляване на тези заплахи. В този случай одитният комитет преценява дали одиторският ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (3) (Изм. и доп. - ДВ, бр. 79 от 2024 г.) Когато платените от предприятието от обществен интерес възнаграждения продължават да надхвърлят 15 на сто от общия приход на регистрирания одитор или когато е приложимо, на одитора на групата, извършващ задължителния одит, одитният комитет решава въз основа на обективни критерии дали съответният одитор може да продължи да извършва задължителен финансов одит или задължителен ангажимент за сигурност по устойчивостта през допълнителен период след настъпване на тези обстоятелства, който не може да бъде по-дълъг от три години. В тези случаи съответният одиторски ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад. (4) (Нова - ДВ, бр. 79 от 2024 г.) Когато финансовият одит или ангажиментът за сигурност по устойчивостта се изпълнява съвместно от двама регистрирани одитори, другият регистриран одитор отговаря на изискванията за преглед за контрол на качеството по ал. 3, ако: 1. обстоятелствата по ал. 3 се отнасят само за един от регистрираните одитори; 2. всеки от регистрираните одитори изпълнява одиторски процедури, достатъчни, за да поеме пълна отговорност за изразеното одиторско мнение.\n\nОдиторско възнаграждение\n\nЧл. 66. (1) Когато в продължение на три или повече последователни финансови години регистриран одитор предоставя на одитирано от него предприятие от обществен интерес, на неговото предприятие майка или на дъщерните му предприятия услуги извън одита, различни от посочените в чл. 5, параграф 1 от Регламент (ЕС) № 537/2014 , общата сума на възнагражденията за тези услуги не може да надхвърля 70 на сто от средната сума на възнагражденията за последните три последователни финансови години за задължителен финансов одит на одитираното предприятие и когато е приложимо, на неговото предприятие майка, дъщерните му предприятия и консолидираните финансови отчети на тази група от предприятия. Ограничението не се прилага за услуги извън одита, които са различни от посочените в чл. 5, параграф 1 от Регламент (ЕС) № 537/2014 и които се изискват по закон.\n\n(2) (Изм. - ДВ, бр. 18 от 2020 г., в сила от 28.02.2020 г., изм. и доп. - ДВ, бр. 79 от 2024 г.) Когато общата сума на възнагражденията от предприятие от обществен интерес за всяка от последните две последователни финансови години надхвърля или вероятно ще надхвърли 15 на сто от общата сума на възнагражденията на регистрирания одитор или когато е приложимо, на одитора на групата, извършващ задължителния одит и/или задължителен ангажимент за сигурност по устойчивостта, за всяка от тези финансови години съответният одитор съобщава за това на одитния комитет и обсъжда с него заплахите за своята независимост и предприетите предпазни мерки за намаляване на тези заплахи. В този случай одитният комитет преценява дали одиторският ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад.\n\n(3) (Изм. и доп. - ДВ, бр. 79 от 2024 г.) Когато платените от предприятието от обществен интерес възнаграждения продължават да надхвърлят 15 на сто от общия приход на регистрирания одитор или когато е приложимо, на одитора на групата, извършващ задължителния одит, одитният комитет решава въз основа на обективни критерии дали съответният одитор може да продължи да извършва задължителен финансов одит или задължителен ангажимент за сигурност по устойчивостта през допълнителен период след настъпване на тези обстоятелства, който не може да бъде по-дълъг от три години. В тези случаи съответният одиторски ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад.\n\n(4) (Нова - ДВ, бр. 79 от 2024 г.) Когато финансовият одит или ангажиментът за сигурност по устойчивостта се изпълнява съвместно от двама регистрирани одитори, другият регистриран одитор отговаря на изискванията за преглед за контрол на качеството по ал. 3, ако:\n\n1. обстоятелствата по ал. 3 се отнасят само за един от регистрираните одитори;\n\n2. всеки от регистрираните одитори изпълнява одиторски процедури, достатъчни, за да поеме пълна отговорност за изразеното одиторско мнение.\n\nПодготовка за задължителен одит и за задължителен ангажимент за сигурност по устойчивостта и оценка на заплахите за независимостта (Загл. доп. - ДВ, бр. 79 от 2024 г.) Чл. 67. (Изм. - ДВ, бр. 79 от 2024 г.) Преди поемане или продължаване на ангажимент за задължителен финансов одит или за задължителен ангажимент за сигурност по устойчивостта на предприятие от обществен интерес регистрираният одитор, освен посоченото в чл. 54 , извършва допълнителни действия за оценка на заплахите за независимостта съгласно разпоредбите на чл. 6 от Регламент (ЕС) № 537/2014 .\n\nПодготовка за задължителен одит и за задължителен ангажимент за сигурност по устойчивостта и оценка на заплахите за независимостта (Загл. доп. - ДВ, бр. 79 от 2024 г.)\n\nЧл. 67. (Изм. - ДВ, бр. 79 от 2024 г.) Преди поемане или продължаване на ангажимент за задължителен финансов одит или за задължителен ангажимент за сигурност по устойчивостта на предприятие от обществен интерес регистрираният одитор, освен посоченото в чл. 54 , извършва допълнителни действия за оценка на заплахите за независимостта съгласно разпоредбите на чл. 6 от Регламент (ЕС) № 537/2014 .\n\nПреглед за контрол на качеството на ангажимента Чл. 68. (1) Преди издаване на докладите по чл. 59 и 60 се извършва преглед за контрол на качеството на ангажимента за задължителен финансов одит, за да се прецени дали регистрираният одитор основателно е достигнал до мнението и заключенията, изразени в проектите на тези доклади. (2) Прегледът за контрол на качеството на ангажимента за задължителен финансов одит се извършва съгласно разпоредбите на чл. 8 от Регламент (ЕС) № 537/2014 . (3) (Нова - ДВ, бр. 79 от 2024 г.) Когато се изразява разумна степен на сигурност при задължителен ангажимент за сигурност по устойчивостта в предприятие от обществен интерес, се прилагат съответно и разпоредбите на ал. 1 и 2.\n\nПреглед за контрол на качеството на ангажимента\n\nЧл. 68. (1) Преди издаване на докладите по чл. 59 и 60 се извършва преглед за контрол на качеството на ангажимента за задължителен финансов одит, за да се прецени дали регистрираният одитор основателно е достигнал до мнението и заключенията, изразени в проектите на тези доклади.\n\n(2) Прегледът за контрол на качеството на ангажимента за задължителен финансов одит се извършва съгласно разпоредбите на чл. 8 от Регламент (ЕС) № 537/2014 .\n\n(3) (Нова - ДВ, бр. 79 от 2024 г.) Когато се изразява разумна степен на сигурност при задължителен ангажимент за сигурност по устойчивостта в предприятие от обществен интерес, се прилагат съответно и разпоредбите на ал. 1 и 2.\n\nНередности Чл. 69. (1) Когато регистриран одитор, който извършва задължителен финансов одит на финансов отчет на предприятие от обществен интерес, има съмнения или разумни основания да предположи, че може да се допуснат или са допуснати нередности, включително измами по отношение финансовите отчети на одитираното предприятие, той уведомява одитираното предприятие и му препоръчва да разследва случая и да предприеме подходящи мерки, за да отстрани тези нередности и да предотврати повторението им в бъдеще. (2) Ако одитираното предприятие не разследва случая или не предприеме подходящи мерки, регистрираният одитор е длъжен да докладва своевременно на компетентния орган, осъществяващ надзор над това предприятие. (3) Добросъвестното оповестяване пред органите на одитираното предприятие от регистрирания одитор на всяка от посочените в ал. 1 нередности не представлява нарушение на договорно или правно ограничение относно разкриването на информация. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и когато регистриран одитор по устойчивостта извършва задължителен ангажимент за сигурност по устойчивостта.\n\nНередности\n\nЧл. 69. (1) Когато регистриран одитор, който извършва задължителен финансов одит на финансов отчет на предприятие от обществен интерес, има съмнения или разумни основания да предположи, че може да се допуснат или са допуснати нередности, включително измами по отношение финансовите отчети на одитираното предприятие, той уведомява одитираното предприятие и му препоръчва да разследва случая и да предприеме подходящи мерки, за да отстрани тези нередности и да предотврати повторението им в бъдеще.\n\n(2) Ако одитираното предприятие не разследва случая или не предприеме подходящи мерки, регистрираният одитор е длъжен да докладва своевременно на компетентния орган, осъществяващ надзор над това предприятие.\n\n(3) Добросъвестното оповестяване пред органите на одитираното предприятие от регистрирания одитор на всяка от посочените в ал. 1 нередности не представлява нарушение на договорно или правно ограничение относно разкриването на информация.\n\n(4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и когато регистриран одитор по устойчивостта извършва задължителен ангажимент за сигурност по устойчивостта.\n\nЧаст трета. ПУБЛИЧЕН НАДЗОР\n\nЧаст трета. ПУБЛИЧЕН НАДЗОР\n\nГлава осма. КОМИСИЯ ЗА ПУБЛИЧЕН НАДЗОР НАД РЕГИСТРИРАНИТЕ ОДИТОРИ\n\nГлава осма. КОМИСИЯ ЗА ПУБЛИЧЕН НАДЗОР НАД РЕГИСТРИРАНИТЕ ОДИТОРИ\n\nСтатут на Комисията Чл. 70. (1) Комисията е специализиран държавен орган за регулиране и надзор върху дейността на лицата по чл. 12, ал. 2 . (2) Комисията е юридическо лице на бюджетна издръжка със седалище София. Председателят на Комисията е първостепенен разпоредител с бюджет. (3) При осъществяване на дейността си по този закон и по Регламент (ЕС) № 537/2014 Комисията е независима и не може да приема указания от други органи, институции и лица. (4) Комисията се отчита за дейността си пред Народното събрание.\n\nСтатут на Комисията\n\nЧл. 70. (1) Комисията е специализиран държавен орган за регулиране и надзор върху дейността на лицата по чл. 12, ал. 2 .\n\n(2) Комисията е юридическо лице на бюджетна издръжка със седалище София. Председателят на Комисията е първостепенен разпоредител с бюджет.\n\n(3) При осъществяване на дейността си по този закон и по Регламент (ЕС) № 537/2014 Комисията е независима и не може да приема указания от други органи, институции и лица.\n\n(4) Комисията се отчита за дейността си пред Народното събрание.\n\nОтговорност и функции на Комисията Чл. 71. (1) Комисията носи крайната отговорност за надзора върху: 1. придобиването на право да се упражнява дейност като регистриран одитор, регистрирането на одиторите, включително на одиторите от други държави - членки на Европейския съюз, и от трети държави и временното лишаване от право да се упражнява дейност като регистриран одитор; 2. (изм. - ДВ, бр. 79 от 2024 г.) приемането на стандарти за професионална етика, за управление на качеството в дейността на регистрираните одитори, за извършването на задължителен финансов одит, задължителни ангажименти за сигурност по устойчивостта и свързаните с одита услуги; 3. продължаващото професионално развитие на регистрираните одитори; 4. системата за гарантиране на качеството на професионалната дейност на регистрираните одитори; 5. прилагането на принудителни административни мерки и налагането на административни наказания. (2) Комисията осъществява надзор чрез: 1. (изм. - ДВ, бр. 18 от 2020 г., в сила от 28.02.2020 г.) извършване на инспекции за гарантиране качеството на професионалната дейност на регистрираните одитори; 2. (изм. - ДВ, бр. 18 от 2020 г., в сила от 28.02.2020 г.) извършване на разследвания по жалби и сигнали, както и по своя преценка, за нарушения на Регламент (ЕС) № 537/2014 и на този закон; 3. прилагане на принудителни административни и други мерки по чл. 89, ал. 2 , наричани по нататък \"надзорни мерки\"; 4. даване ход на производства за търсене на административнонаказателна отговорност; 5. (изм. - ДВ, бр. 18 от 2020 г., в сила от 28.02.2020 г.) извършване на проверки за спазване на нормативните изисквания при упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 . (3) Комисията: 1. приема правилник за дейността си, който се обнародва в \"Държавен вестник\"; 2. (изм. - ДВ, бр. 18 от 2020 г., в сила от 28.02.2020 г.) приема правила за извършване на инспекции за гарантиране качеството на професионалната дейност на регистрираните одитори; 3. приема правилата по чл. 31, ал. 1, т. 12 и по чл. 63 ; 4. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) приема правила и методически указания за условията и реда за упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 , както и за отчитане професионалната дейност на регистрираните одитори по реда на чл. 31, ал. 1, т. 7 ; 5. (изм. - ДВ, бр. 18 от 2020 г., в сила от 28.02.2020 г.) приема други правила и насоки по прилагането на публичния надзор; 6. (нова - ДВ, бр. 18 от 2020 г., в сила от 28.02.2020 г.) приема наредби, когато това е предвидено в този закон, и издава инструкции и указания по прилагане на публичния надзор съгласно чл. 12, ал. 2 и 3 ; 7. (нова - ДВ, бр. 18 от 2020 г., в сила от 28.02.2020 г.) приема правила за извършване на разследвания за нарушения на Регламент (ЕС) № 537/2014 и на този закон, като правилата включват най-малко следното: а) процедури за приемането на жалби и сигнали за нарушения и за предприемане на действия по тях; б) защита на личните данни на лицата, които предоставят информация за предполагаеми или действителни нарушения, както и на лицата, за които се предполага, че извършват или е възможно да са извършили нарушение; в) процедури, гарантиращи правото на защита на предполагаемия нарушител, правото му да бъде изслушан преди приемането на решение, което се отнася до него, и правото на ефективни правни средства за защита пред съд срещу всяко решение или мярка, отнасящи се до него. (4) (Доп. - ДВ, бр. 18 от 2020 г., в сила от 28.02.2020 г.) Комисията е компетентен орган по прилагането на Регламент (ЕС) № 537/2014 , както и на този закон по отношение на публичния надзор съгласно чл. 12, ал. 2 и 3 .\n\nОтговорност и функции на Комисията\n\nЧл. 71. (1) Комисията носи крайната отговорност за надзора върху:\n\n1. придобиването на право да се упражнява дейност като регистриран одитор, регистрирането на одиторите, включително на одиторите от други държави - членки на Европейския съюз, и от трети държави и временното лишаване от право да се упражнява дейност като регистриран одитор;\n\n2. (изм. - ДВ, бр. 79 от 2024 г.) приемането на стандарти за професионална етика, за управление на качеството в дейността на регистрираните одитори, за извършването на задължителен финансов одит, задължителни ангажименти за сигурност по устойчивостта и свързаните с одита услуги;\n\n3. продължаващото професионално развитие на регистрираните одитори;\n\n4. системата за гарантиране на качеството на професионалната дейност на регистрираните одитори;\n\n5. прилагането на принудителни административни мерки и налагането на административни наказания.\n\n(2) Комисията осъществява надзор чрез:\n\n1. (изм. - ДВ, бр. 18 от 2020 г., в сила от 28.02.2020 г.) извършване на инспекции за гарантиране качеството на професионалната дейност на регистрираните одитори;\n\n2. (изм. - ДВ, бр. 18 от 2020 г., в сила от 28.02.2020 г.) извършване на разследвания по жалби и сигнали, както и по своя преценка, за нарушения на Регламент (ЕС) № 537/2014 и на този закон;\n\n3. прилагане на принудителни административни и други мерки по чл. 89, ал. 2 , наричани по нататък \"надзорни мерки\";\n\n4. даване ход на производства за търсене на административнонаказателна отговорност;\n\n5. (изм. - ДВ, бр. 18 от 2020 г., в сила от 28.02.2020 г.) извършване на проверки за спазване на нормативните изисквания при упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 .\n\n(3) Комисията:\n\n1. приема правилник за дейността си, който се обнародва в \"Държавен вестник\";\n\n2. (изм. - ДВ, бр. 18 от 2020 г., в сила от 28.02.2020 г.) приема правила за извършване на инспекции за гарантиране качеството на професионалната дейност на регистрираните одитори;\n\n3. приема правилата по чл. 31, ал. 1, т. 12 и по чл. 63 ;\n\n4. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) приема правила и методически указания за условията и реда за упражняваните от ИДЕС функции по чл. 36, ал. 1, т. 1 - 3 и 5 и по чл. 85, ал. 3 , както и за отчитане професионалната дейност на регистрираните одитори по реда на чл. 31, ал. 1, т. 7 ;\n\n5. (изм. - ДВ, бр. 18 от 2020 г., в сила от 28.02.2020 г.) приема други правила и насоки по прилагането на публичния надзор;\n\n6. (нова - ДВ, бр. 18 от 2020 г., в сила от 28.02.2020 г.) приема наредби, когато това е предвидено в този закон, и издава инструкции и указания по прилагане на публичния надзор съгласно чл. 12, ал. 2 и 3 ;\n\n7. (нова - ДВ, бр. 18 от 2020 г., в сила от 28.02.2020 г.) приема правила за извършване на разследвания за нарушения на Регламент (ЕС) № 537/2014 и на този закон, като правилата включват най-малко следното:\n\nа) процедури за приемането на жалби и сигнали за нарушения и за предприемане на действия по тях;\n\nб) защита на личните данни на лицата, които предоставят информация за предполагаеми или действителни нарушения, както и на лицата, за които се предполага, че извършват или е възможно да са извършили нарушение;\n\nв) процедури, гарантиращи правото на защита на предполагаемия нарушител, правото му да бъде изслушан преди приемането на решение, което се отнася до него, и правото на ефективни правни средства за защита пред съд срещу всяко решение или мярка, отнасящи се до него.\n\n(4) (Доп. - ДВ, бр. 18 от 2020 г., в сила от 28.02.2020 г.) Комисията е компетентен орган по прилагането на Регламент (ЕС) № 537/2014 , както и на този закон по отношение на публичния надзор съгласно чл. 12, ал. 2 и 3 .\n\nСъстав на Комисията и изисквания към председателя и членовете Чл. 72. (1) (Доп. - ДВ, бр. 79 от 2024 г.) Комисията е колегиален орган и се състои от председател и от 4 членове. При отсъствие на председателя функциите му се изпълняват от член на Комисията, определен от председателя за всеки конкретен случай. При обективна невъзможност на председателя да изпълнява своите функции повече от един месец и не е определен член, който да изпълнява функциите на председател съгласно изречение второ, членовете на комисията избират член, който да изпълнява функциите на председател до завръщане на титуляря. (2) Председател и членове на Комисията могат да бъдат само български граждани, които отговарят на следните изисквания: 1. да имат завършено висше юридическо или икономическо образование с придобита образователно-квалификационна степен \"магистър\"; 2. (доп. - ДВ, бр. 79 от 2024 г.) да притежават познания в областите, свързани с финансовия одит и/или изразяването на сигурност по устойчивостта, и да имат най-малко 5 години професионален опит в тези области; 3. да не са осъждани за умишлени престъпления от общ характер; 4. да отговарят на изискванията за независимост по чл. 21 от Регламент (ЕС) № 537/2014 .\n\nСъстав на Комисията и изисквания към председателя и членовете\n\nЧл. 72. (1) (Доп. - ДВ, бр. 79 от 2024 г.) Комисията е колегиален орган и се състои от председател и от 4 членове. При отсъствие на председателя функциите му се изпълняват от член на Комисията, определен от председателя за всеки конкретен случай. При обективна невъзможност на председателя да изпълнява своите функции повече от един месец и не е определен член, който да изпълнява функциите на председател съгласно изречение второ, членовете на комисията избират член, който да изпълнява функциите на председател до завръщане на титуляря.\n\n(2) Председател и членове на Комисията могат да бъдат само български граждани, които отговарят на следните изисквания:\n\n1. да имат завършено висше юридическо или икономическо образование с придобита образователно-квалификационна степен \"магистър\";\n\n2. (доп. - ДВ, бр. 79 от 2024 г.) да притежават познания в областите, свързани с финансовия одит и/или изразяването на сигурност по устойчивостта, и да имат най-малко 5 години професионален опит в тези области;\n\n3. да не са осъждани за умишлени престъпления от общ характер;\n\n4. да отговарят на изискванията за независимост по чл. 21 от Регламент (ЕС) № 537/2014 .\n\nИзбор на председател и на членове на Комисията Чл. 73. (1) Председателят на Комисията се избира от Народното събрание след проведена публична процедура. (2) В едномесечен срок след избора на председател на Комисията той провежда консултации за предлагане на кандидати за членове на Комисията при спазване на следния принцип: 1. едно лице се предлага от министъра на финансите; 2. едно лице се предлага от управителя на Българската народна банка; 3. едно лице се предлага от председателя на Комисията за финансов надзор; 4. едно лице се предлага от управителния съвет на ИДЕС след избор от общото събрание. (3) Членовете на Комисията се избират от Народното събрание по предложение на председателя и.\n\nИзбор на председател и на членове на Комисията\n\nЧл. 73. (1) Председателят на Комисията се избира от Народното събрание след проведена публична процедура.\n\n(2) В едномесечен срок след избора на председател на Комисията той провежда консултации за предлагане на кандидати за членове на Комисията при спазване на следния принцип:\n\n1. едно лице се предлага от министъра на финансите;\n\n2. едно лице се предлага от управителя на Българската народна банка;\n\n3. едно лице се предлага от председателя на Комисията за финансов надзор;\n\n4. едно лице се предлага от управителния съвет на ИДЕС след избор от общото събрание.\n\n(3) Членовете на Комисията се избират от Народното събрание по предложение на председателя и.\n\nМандат и прекратяване на правомощията Чл. 74. (1) Мандатът на председателя и на членовете на Комисията е 4 години. Председателят и членовете на Комисията не могат да бъдат избирани за повече от два последователни мандата. (2) Правомощията на председателя и на член на Комисията се прекратяват от Народното събрание преди изтичане на мандата им: 1. по тяхно искане; 2. при невъзможност да изпълняват задълженията си повече от 6 месеца; 3. ако престанат да отговарят на изискванията на чл. 72, ал. 2, т. 3 и 4 ; 4. при неучастие без основателни причини в три или повече заседания на Комисията за период от една година; 5. при влизане в сила на акт, с който е установен конфликт на интереси по Закона за предотвратяване и установяване на конфликт на интереси ; 6. при смърт. (3) При предсрочно прекратяване на мандата на председателя или на член на Комисията на негово място за остатъка от мандата се избира друго лице по реда на чл. 73 . (4) След изтичане на мандата, за който са избрани, председателят и членовете на Комисията продължават да упражняват правомощията си до избирането на нов председател и членове. (5) Членовете на Комисията, с изключение на председателя и, не са в трудово или служебно правоотношение с Комисията.\n\nМандат и прекратяване на правомощията\n\nЧл. 74. (1) Мандатът на председателя и на членовете на Комисията е 4 години. Председателят и членовете на Комисията не могат да бъдат избирани за повече от два последователни мандата.\n\n(2) Правомощията на председателя и на член на Комисията се прекратяват от Народното събрание преди изтичане на мандата им:\n\n1. по тяхно искане;\n\n2. при невъзможност да изпълняват задълженията си повече от 6 месеца;\n\n3. ако престанат да отговарят на изискванията на чл. 72, ал. 2, т. 3 и 4 ;\n\n4. при неучастие без основателни причини в три или повече заседания на Комисията за период от една година;\n\n5. при влизане в сила на акт, с който е установен конфликт на интереси по Закона за предотвратяване и установяване на конфликт на интереси ;\n\n6. при смърт.\n\n(3) При предсрочно прекратяване на мандата на председателя или на член на Комисията на негово място за остатъка от мандата се избира друго лице по реда на чл. 73 .\n\n(4) След изтичане на мандата, за който са избрани, председателят и членовете на Комисията продължават да упражняват правомощията си до избирането на нов председател и членове.\n\n(5) Членовете на Комисията, с изключение на председателя и, не са в трудово или служебно правоотношение с Комисията.\n\nВъзнаграждения на председателя и на членовете на Комисията Чл. 75. (1) Председателят на Комисията получава основно месечно възнаграждение в размер 90 на сто от възнаграждението на председателя на Народното събрание. (2) Членовете на Комисията, с изключение на председателя, получават възнаграждение за участието си във всяко заседание, инспекция за гарантиране на качеството и международна проява на Комисията в размер, определен с правилника по чл. 71, ал. 3, т. 1 . Полученото месечно възнаграждение не може да превишава 50 на сто от основното месечно възнаграждение на председателя.\n\nВъзнаграждения на председателя и на членовете на Комисията\n\nЧл. 75. (1) Председателят на Комисията получава основно месечно възнаграждение в размер 90 на сто от възнаграждението на председателя на Народното събрание.\n\n(2) Членовете на Комисията, с изключение на председателя, получават възнаграждение за участието си във всяко заседание, инспекция за гарантиране на качеството и международна проява на Комисията в размер, определен с правилника по чл. 71, ал. 3, т. 1 . Полученото месечно възнаграждение не може да превишава 50 на сто от основното месечно възнаграждение на председателя.\n\nПравомощия на председателя на Комисията Чл. 76. (1) Председателят на Комисията ръководи дейността и и я представлява. (2) Председателят на Комисията назначава и освобождава служителите от администрацията.\n\nПравомощия на председателя на Комисията\n\nЧл. 76. (1) Председателят на Комисията ръководи дейността и и я представлява.\n\n(2) Председателят на Комисията назначава и освобождава служителите от администрацията.\n\nПравомощия на Комисията Чл. 77. (1) (Изм. - ДВ, бр. 79 от 2024 г.) За целите на публичния надзор съгласно чл. 12 Комисията: 1. упражнява надзорните правомощия по чл. 71, ал. 2, т. 1 - 3 , като може да бъде подпомагана от съответните органи на ИДЕС; 2. (изм. - ДВ, бр. 18 от 2020 г., в сила от 28.02.2020 г.) упражнява надзор за законосъобразното и ефективно изпълнение на функциите по чл. 36, ал. 1, т. 1 - 3 и 5 , за изпълнението на правилата и методическите указания по чл. 71, ал. 3, т. 2 и 4 , както и за спазване на изискванията за независимост и липса на конфликт на интереси по чл. 54 ; 3. връща за допълнителна или повторна проверка случаите, в които качеството на извършените инспекции за гарантиране на качеството на професионалната дейност на регистриран одитор е незадоволително; 4. (отм. - ДВ, бр. 79 от 2024 г.) 5. (изм. - ДВ, бр. 105 от 2020 г., в сила от 01.01.2021 г., доп. - ДВ, бр. 79 от 2024 г.) извършва разследвания по своя преценка или при получени сигнали и предложения за предполагаеми нарушения при извършването на задължителен финансов одит, извършването на ангажименти за изразяването на сигурност по устойчивостта и/или предоставянето на свързани с одита услуги; в тези случаи Комисията може да бъде подпомагана от съответните органи на ИДЕС; при получаването на сигнали и жалби, свързани с надзорната дейност по чл. 12 , Комисията може да възложи на ИДЕС извършването на проверки по тях; 6. (изм. - ДВ, бр. 18 от 2020 г., в сила от 28.02.2020 г.) извършва постоянно наблюдение на развитието на пазара на предоставяне на услуги във връзка със задължителния одит на финансови отчети на предприятията от обществен интерес, като по-специално оценява: а) рисковете, произтичащи от наличието на пропуски, свързани с качеството на дейността на регистрираните одитори, включително систематични пропуски в рамките на одиторска мрежа, които могат да доведат до преустановяване на дейността на всяко одиторско дружество, затрудненията в предоставянето на услуги по задължителен одит в конкретен сектор или за различни сектори, концентрирането на риск от одиторски пропуски и въздействието върху цялостната стабилност на финансовия сектор; б) нивата на концентрация на пазара, включително в конкретни сектори; в) резултатите от дейността на одитните комитети; г) необходимост от приемане на мерки за смекчаване на рисковете, посочени в буква \"а\"; 7. уведомява органите на прокуратурата при установяване на данни за извършени престъпления; 8. осъществява сътрудничеството със съответните органи на Европейския съюз, с компетентните органи на другите държави - членки на Европейския съюз, или на трети държави, отговарящи за задължителния финансов одит; 9. може да изисква от регистрираните одитори, ИДЕС, одитираните предприятия, одитните комитети и други свързани с тях лица предоставянето в определени от нея срокове на заверени копия на документи, справки и друга информация; 10. (нова - ДВ, бр. 18 от 2020 г., в сила от 28.02.2020 г.) може да уведомява одитните комитети на предприятия от обществен интерес за резултати от извършени инспекции или разследвания, свързани с ангажименти за задължителен финансов одит към тези предприятия; 11. (предишна т. 10 - ДВ, бр. 18 от 2020 г., в сила от 28.02.2020 г.) упражнява други правомощия, свързани с отговорностите и функциите по чл. 71 . (2) (Изм. - ДВ, бр. 18 от 2020 г., в сила от 28.02.2020 г.) В срок до 31 юли на текущата година Комисията внася в Народното събрание отчет за дейността си за предходната календарна година. Отчетът съдържа информация и за: 1. (изм. - ДВ, бр. 79 от 2024 г.) дейността на Комисията по отношение на публичния надзор по чл. 12 ; 2. общите резултати на системата за гарантиране на качеството; 3. обобщена информация за констатациите и заключенията от инспекциите и разследванията.\n\nПравомощия на Комисията\n\nЧл. 77. (1) (Изм. - ДВ, бр. 79 от 2024 г.) За целите на публичния надзор съгласно чл. 12 Комисията:\n\n1. упражнява надзорните правомощия по чл. 71, ал. 2, т. 1 - 3 , като може да бъде подпомагана от съответните органи на ИДЕС;\n\n2. (изм. - ДВ, бр. 18 от 2020 г., в сила от 28.02.2020 г.) упражнява надзор за законосъобразното и ефективно изпълнение на функциите по чл. 36, ал. 1, т. 1 - 3 и 5 , за изпълнението на правилата и методическите указания по чл. 71, ал. 3, т. 2 и 4 , както и за спазване на изискванията за независимост и липса на конфликт на интереси по чл. 54 ;\n\n3. връща за допълнителна или повторна проверка случаите, в които качеството на извършените инспекции за гарантиране на качеството на професионалната дейност на регистриран одитор е незадоволително;\n\n4. (отм. - ДВ, бр. 79 от 2024 г.)\n\n5. (изм. - ДВ, бр. 105 от 2020 г., в сила от 01.01.2021 г., доп. - ДВ, бр. 79 от 2024 г.) извършва разследвания по своя преценка или при получени сигнали и предложения за предполагаеми нарушения при извършването на задължителен финансов одит, извършването на ангажименти за изразяването на сигурност по устойчивостта и/или предоставянето на свързани с одита услуги; в тези случаи Комисията може да бъде подпомагана от съответните органи на ИДЕС; при получаването на сигнали и жалби, свързани с надзорната дейност по чл. 12 , Комисията може да възложи на ИДЕС извършването на проверки по тях;\n\n6. (изм. - ДВ, бр. 18 от 2020 г., в сила от 28.02.2020 г.) извършва постоянно наблюдение на развитието на пазара на предоставяне на услуги във връзка със задължителния одит на финансови отчети на предприятията от обществен интерес, като по-специално оценява:\n\nа) рисковете, произтичащи от наличието на пропуски, свързани с качеството на дейността на регистрираните одитори, включително систематични пропуски в рамките на одиторска мрежа, които могат да доведат до преустановяване на дейността на всяко одиторско дружество, затрудненията в предоставянето на услуги по задължителен одит в конкретен сектор или за различни сектори, концентрирането на риск от одиторски пропуски и въздействието върху цялостната стабилност на финансовия сектор;\n\nб) нивата на концентрация на пазара, включително в конкретни сектори;\n\nв) резултатите от дейността на одитните комитети;\n\nг) необходимост от приемане на мерки за смекчаване на рисковете, посочени в буква \"а\";\n\n7. уведомява органите на прокуратурата при установяване на данни за извършени престъпления;\n\n8. осъществява сътрудничеството със съответните органи на Европейския съюз, с компетентните органи на другите държави - членки на Европейския съюз, или на трети държави, отговарящи за задължителния финансов одит;\n\n9. може да изисква от регистрираните одитори, ИДЕС, одитираните предприятия, одитните комитети и други свързани с тях лица предоставянето в определени от нея срокове на заверени копия на документи, справки и друга информация;\n\n10. (нова - ДВ, бр. 18 от 2020 г., в сила от 28.02.2020 г.) може да уведомява одитните комитети на предприятия от обществен интерес за резултати от извършени инспекции или разследвания, свързани с ангажименти за задължителен финансов одит към тези предприятия;\n\n11. (предишна т. 10 - ДВ, бр. 18 от 2020 г., в сила от 28.02.2020 г.) упражнява други правомощия, свързани с отговорностите и функциите по чл. 71 .\n\n(2) (Изм. - ДВ, бр. 18 от 2020 г., в сила от 28.02.2020 г.) В срок до 31 юли на текущата година Комисията внася в Народното събрание отчет за дейността си за предходната календарна година. Отчетът съдържа информация и за:\n\n1. (изм. - ДВ, бр. 79 от 2024 г.) дейността на Комисията по отношение на публичния надзор по чл. 12 ;\n\n2. общите резултати на системата за гарантиране на качеството;\n\n3. обобщена информация за констатациите и заключенията от инспекциите и разследванията.\n\nАдминистрация на Комисията Чл. 78. (1) При осъществяване на дейността си Комисията се подпомага от администрация, чиято структура и организация на работа се определят с правилника по чл. 71, ал. 3, т. 1 . (2) Дейността на администрацията се осъществява от държавни служители и от лица, работещи по трудово правоотношение. За работещите по трудово правоотношение се прилага чл. 107а от Кодекса на труда . (3) За администрацията на Комисията се прилага Законът за администрацията , доколкото не противоречи на този закон. (4) Инспекциите и разследванията се извършват от инспектори, оправомощени от председателя на Комисията. (5) При извършване на инспекциите и разследванията се прилагат и изискванията на Регламент (ЕС) № 537/2014 .\n\nАдминистрация на Комисията\n\nЧл. 78. (1) При осъществяване на дейността си Комисията се подпомага от администрация, чиято структура и организация на работа се определят с правилника по чл. 71, ал. 3, т. 1 .\n\n(2) Дейността на администрацията се осъществява от държавни служители и от лица, работещи по трудово правоотношение. За работещите по трудово правоотношение се прилага чл. 107а от Кодекса на труда .\n\n(3) За администрацията на Комисията се прилага Законът за администрацията , доколкото не противоречи на този закон.\n\n(4) Инспекциите и разследванията се извършват от инспектори, оправомощени от председателя на Комисията.\n\n(5) При извършване на инспекциите и разследванията се прилагат и изискванията на Регламент (ЕС) № 537/2014 .\n\nЗаседания и решения на Комисията Чл. 79. (1) Заседанията на Комисията са редовни, когато присъстват председателят и най-малко двама от членовете и. Председателят може да оправомощи член на Комисията да председателства заседание в случай на негово отсъствие. (2) Комисията приема решения с явно гласуване и с мнозинство от три гласа. Председателят и членовете на Комисията не могат да се въздържат от гласуване. (3) (Изм. - ДВ, бр. 18 от 2020 г., в сила от 28.02.2020 г.) Решенията за временно лишаване от правото за извършване на финансов одит и за отнемане на функция или на функции по чл. 36, ал. 1, т. 1 - 3 и 5 и чл. 85, ал. 3 се приемат с мнозинство от 4 гласа. (4) (Нова - ДВ, бр. 18 от 2020 г., в сила от 28.02.2020 г.) Решенията по ал. 3 се оповестяват на интернет страницата на Комисията, както следва: 1. до влизането им в сила се оповестява информация на анонимна основа; 2. след влизането им в сила се оповестява пълното решение, както и начинът и мотивите за гласуване на всеки гласувал.\n\nЗаседания и решения на Комисията\n\nЧл. 79. (1) Заседанията на Комисията са редовни, когато присъстват председателят и най-малко двама от членовете и. Председателят може да оправомощи член на Комисията да председателства заседание в случай на негово отсъствие.\n\n(2) Комисията приема решения с явно гласуване и с мнозинство от три гласа. Председателят и членовете на Комисията не могат да се въздържат от гласуване.\n\n(3) (Изм. - ДВ, бр. 18 от 2020 г., в сила от 28.02.2020 г.) Решенията за временно лишаване от правото за извършване на финансов одит и за отнемане на функция или на функции по чл. 36, ал. 1, т. 1 - 3 и 5 и чл. 85, ал. 3 се приемат с мнозинство от 4 гласа.\n\n(4) (Нова - ДВ, бр. 18 от 2020 г., в сила от 28.02.2020 г.) Решенията по ал. 3 се оповестяват на интернет страницата на Комисията, както следва:\n\n1. до влизането им в сила се оповестява информация на анонимна основа;\n\n2. след влизането им в сила се оповестява пълното решение, както и начинът и мотивите за гласуване на всеки гласувал.\n\nПрозрачност на дейността на Комисията Чл. 80. Комисията публикува на интернет страницата си: 1. приетите решения; 2. годишен отчет за дейността по чл. 77, ал. 2 ; 3. годишен план за инспекционната дейност.\n\nПрозрачност на дейността на Комисията\n\nЧл. 80. Комисията публикува на интернет страницата си:\n\n1. приетите решения;\n\n2. годишен отчет за дейността по чл. 77, ал. 2 ;\n\n3. годишен план за инспекционната дейност.\n\nПринципи в дейността на Комисията Чл. 81. При осъществяване на дейността си Комисията и нейните органи прилагат основните принципи по чл. 4 - 14 от Административнопроцесуалния кодекс . Информацията, свързана със спазване на принципа по чл. 13 от Административнопроцесуалния кодекс , се публикува на интернет страницата на Комисията.\n\nПринципи в дейността на Комисията\n\nЧл. 81. При осъществяване на дейността си Комисията и нейните органи прилагат основните принципи по чл. 4 - 14 от Административнопроцесуалния кодекс . Информацията, свързана със спазване на принципа по чл. 13 от Административнопроцесуалния кодекс , се публикува на интернет страницата на Комисията.\n\nЗадължение за опазване на професионална тайна Чл. 82. (1) Професионална тайна е информацията, която председателят и членовете на Комисията, както и служителите от нейната администрация създават и получават при или по повод осъществяването на дейността им. Професионалната тайна не представлява служебна тайна по смисъла на Закона за защита на класифицираната информация . (2) Не е професионална тайна информацията, която подлежи на публично огласяване съгласно този или друг закон. (3) Председателят и членовете на Комисията, както и служителите от нейната администрация са длъжни да пазят професионалната тайна, включително и след напускане на Комисията или на нейната администрация. (4) Информация, представляваща професионална тайна, може да бъде използвана от Комисията само при изпълнение на нейните функции. (5) Информация, представляваща професионална тайна, може да се разкрива само: 1. пред органите на съда и прокуратурата; 2. пред Държавна агенция \"Национална сигурност\" при условия и по ред, определени със съвместна инструкция, доколкото това е необходимо за изпълнение на функциите им; 3. пред съответните компетентни органи, осъществяващи надзор над предприятията от обществен интерес; 4. като обобщени данни по начин, който не позволява индивидуализиране на лицата, за които се отнася. (6) Информация за резултатите от инспекции, разследвания и проверки, представляваща професионална тайна, може да бъде обменяна и между Комисията и органите на ИДЕС. Условията и редът за обмен на тази информация се определят с правила, приети от Комисията.\n\nЗадължение за опазване на професионална тайна\n\nЧл. 82. (1) Професионална тайна е информацията, която председателят и членовете на Комисията, както и служителите от нейната администрация създават и получават при или по повод осъществяването на дейността им. Професионалната тайна не представлява служебна тайна по смисъла на Закона за защита на класифицираната информация .\n\n(2) Не е професионална тайна информацията, която подлежи на публично огласяване съгласно този или друг закон.\n\n(3) Председателят и членовете на Комисията, както и служителите от нейната администрация са длъжни да пазят професионалната тайна, включително и след напускане на Комисията или на нейната администрация.\n\n(4) Информация, представляваща професионална тайна, може да бъде използвана от Комисията само при изпълнение на нейните функции.\n\n(5) Информация, представляваща професионална тайна, може да се разкрива само:\n\n1. пред органите на съда и прокуратурата;\n\n2. пред Държавна агенция \"Национална сигурност\" при условия и по ред, определени със съвместна инструкция, доколкото това е необходимо за изпълнение на функциите им;\n\n3. пред съответните компетентни органи, осъществяващи надзор над предприятията от обществен интерес;\n\n4. като обобщени данни по начин, който не позволява индивидуализиране на лицата, за които се отнася.\n\n(6) Информация за резултатите от инспекции, разследвания и проверки, представляваща професионална тайна, може да бъде обменяна и между Комисията и органите на ИДЕС. Условията и редът за обмен на тази информация се определят с правила, приети от Комисията.\n\nКонфликт на интереси при упражняване на надзорни правомощия Чл. 83. При упражняването на надзорните си правомощия органите на Комисията спазват и изискванията на чл. 26, параграф 5, букви \"б\", \"в\" и \"г\" от Регламент (ЕС) № 537/2014 .\n\nКонфликт на интереси при упражняване на надзорни правомощия\n\nЧл. 83. При упражняването на надзорните си правомощия органите на Комисията спазват и изискванията на чл. 26, параграф 5, букви \"б\", \"в\" и \"г\" от Регламент (ЕС) № 537/2014 .\n\nОтговорност на Комисията за вреди Чл. 84. Комисията и нейните служители при упражняване на надзорните си правомощия не носят отговорност за вреди, освен ако са действали умишлено.\n\nОтговорност на Комисията за вреди\n\nЧл. 84. Комисията и нейните служители при упражняване на надзорните си правомощия не носят отговорност за вреди, освен ако са действали умишлено.\n\nГлава девета. СИСТЕМА ЗА ГАРАНТИРАНЕ НА КАЧЕСТВОТО НА ПРОФЕСИОНАЛНАТА ДЕЙНОСТ НА РЕГИСТРИРАНИТЕ ОДИТОРИ И РАЗСЛЕДВАНИЯ\n\nГлава девета. СИСТЕМА ЗА ГАРАНТИРАНЕ НА КАЧЕСТВОТО НА ПРОФЕСИОНАЛНАТА ДЕЙНОСТ НА РЕГИСТРИРАНИТЕ ОДИТОРИ И РАЗСЛЕДВАНИЯ\n\nРаздел I. Обхват и принципи\n\nРаздел I. Обхват и принципи\n\nОбхват Чл. 85. (1) Системата за гарантиране на качеството на професионалната дейност на регистрираните одитори включва извършването на инспекции за: 1. (изм. и доп. - ДВ, бр. 79 от 2024 г.) спазване изискванията на приложимите професионални стандарти при извършването на задължителен финансов одит и на задължителни ангажименти за сигурност по устойчивостта; 2. (изм. и доп. - ДВ, бр. 79 от 2024 г.) съответствие на одиторската документация при извършването на задължителен финансов одит и на задължителни ангажименти за сигурност по устойчивостта спрямо изискванията на приложимите професионални стандарти; 3. (доп. - ДВ, бр. 79 от 2024 г.) спазване на етичните норми и изискванията за независимост на регистрирания одитор при извършването на задължителен финансов одит и на задължителни ангажименти за сигурност по устойчивостта; 4. (доп. - ДВ, бр. 79 от 2024 г.) адекватност на времевите и човешките ресурси, използвани за извършване на задължителен финансов одит и на задължителни ангажименти за сигурност по устойчивостта съобразно обхвата и сложността на поетия ангажимент; 5. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) адекватност на одиторските възнаграждения от задължителен финансов одит и от задължителни ангажименти за сигурност по устойчивостта; 6. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) адекватност на системата за управление на качеството, прилагана от регистрирания одитор; 7. (изм. - ДВ, бр. 79 от 2024 г.) спазване на изискванията на Регламент (ЕС) № 573/2014 от регистрирани одитори, извършващи задължителен финансов одит и/или задължителни ангажименти за сигурност по устойчивостта в предприятия от обществен интерес; 8. изпълнение на предписанията по чл. 89, ал. 2, т. 2 . (2) Условията и редът за извършването на инспекции се определят с приети от Комисията правила. (3) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Комисията може да делегира на ИДЕС функциите по контрола за гарантиране на качеството на професионалната дейност на регистрираните одитори по задължителния финансов одит и задължителните ангажименти за сигурност по устойчивостта, към предприятия, които не са от обществен интерес. Делегирането на тези функции се извършва с решение на Комисията, прието с мнозинство от 4 гласа, и подписано двустранно споразумение.\n\nОбхват\n\nЧл. 85. (1) Системата за гарантиране на качеството на професионалната дейност на регистрираните одитори включва извършването на инспекции за:\n\n1. (изм. и доп. - ДВ, бр. 79 от 2024 г.) спазване изискванията на приложимите професионални стандарти при извършването на задължителен финансов одит и на задължителни ангажименти за сигурност по устойчивостта;\n\n2. (изм. и доп. - ДВ, бр. 79 от 2024 г.) съответствие на одиторската документация при извършването на задължителен финансов одит и на задължителни ангажименти за сигурност по устойчивостта спрямо изискванията на приложимите професионални стандарти;\n\n3. (доп. - ДВ, бр. 79 от 2024 г.) спазване на етичните норми и изискванията за независимост на регистрирания одитор при извършването на задължителен финансов одит и на задължителни ангажименти за сигурност по устойчивостта;\n\n4. (доп. - ДВ, бр. 79 от 2024 г.) адекватност на времевите и човешките ресурси, използвани за извършване на задължителен финансов одит и на задължителни ангажименти за сигурност по устойчивостта съобразно обхвата и сложността на поетия ангажимент;\n\n5. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) адекватност на одиторските възнаграждения от задължителен финансов одит и от задължителни ангажименти за сигурност по устойчивостта;\n\n6. (изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) адекватност на системата за управление на качеството, прилагана от регистрирания одитор;\n\n7. (изм. - ДВ, бр. 79 от 2024 г.) спазване на изискванията на Регламент (ЕС) № 573/2014 от регистрирани одитори, извършващи задължителен финансов одит и/или задължителни ангажименти за сигурност по устойчивостта в предприятия от обществен интерес;\n\n8. изпълнение на предписанията по чл. 89, ал. 2, т. 2 .\n\n(2) Условията и редът за извършването на инспекции се определят с приети от Комисията правила.\n\n(3) (Доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Комисията може да делегира на ИДЕС функциите по контрола за гарантиране на качеството на професионалната дейност на регистрираните одитори по задължителния финансов одит и задължителните ангажименти за сигурност по устойчивостта, към предприятия, които не са от обществен интерес. Делегирането на тези функции се извършва с решение на Комисията, прието с мнозинство от 4 гласа, и подписано двустранно споразумение.\n\nПринципи Чл. 86. (1) Системата за гарантиране на качеството се изгражда при спазване на следните принципи: 1. инспекциите се извършват от лица, които са независими от съответните инспектирани регистрирани одитори; 2. финансирането на системата за гарантиране на качеството е адекватно, достатъчно и независимо от регистрирани одитори; 3. осигурени са достатъчни ресурси за извършване на необходимите дейности; 4. (изм. - ДВ, бр. 79 от 2024 г.) лицата, които извършват инспекции, имат подходящо професионално образование и съответстващ опит в областта на финансовия одит и финансовото отчитане, както и когато е приложимо - в отчитането на устойчивостта и изразяването на сигурност по устойчивостта или в други услуги, свързани с устойчивостта, и са преминали обучение за контрол на качеството; 5. липса на конфликт на интереси между лицата, които извършват инспекции, и регистрирани одитори; 6. инспекциите са целесъобразни и пропорционални на мащаба и сложността на дейността на инспектирания регистриран одитор. (2) Принципите по ал. 1 се прилагат и при извършване на разследвания. (3) Конфликт на интереси по ал. 1, т. 5 е налице, когато лицата, които извършват инспекция или разследване: 1. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) и инспектираният или разследваният регистриран одитор през предходните три години са били съдружници в предприятие, чийто предмет на дейност е финансов одит или извършване на ангажименти за сигурност по устойчивостта; 2. (изм. - ДВ, бр. 79 от 2024 г.) са извършвали финансови одити на предприятия, чиито финансови отчети са одитирани от инспектирания или разследвания регистриран одитор, съответно същият е извършвал ангажименти за сигурност по устойчивостта, през предходните три години; 3. и инспектираният или разследваният регистриран одитор са свързани лица. (4) (Нова - ДВ, бр. 18 от 2020 г., в сила от 28.02.2020 г.) При извършването на инспекции инспекторите декларират, че не съществува конфликт на интереси между тях и инспектирания регистриран одитор.\n\nПринципи\n\nЧл. 86. (1) Системата за гарантиране на качеството се изгражда при спазване на следните принципи:\n\n1. инспекциите се извършват от лица, които са независими от съответните инспектирани регистрирани одитори;\n\n2. финансирането на системата за гарантиране на качеството е адекватно, достатъчно и независимо от регистрирани одитори;\n\n3. осигурени са достатъчни ресурси за извършване на необходимите дейности;\n\n4. (изм. - ДВ, бр. 79 от 2024 г.) лицата, които извършват инспекции, имат подходящо професионално образование и съответстващ опит в областта на финансовия одит и финансовото отчитане, както и когато е приложимо - в отчитането на устойчивостта и изразяването на сигурност по устойчивостта или в други услуги, свързани с устойчивостта, и са преминали обучение за контрол на качеството;\n\n5. липса на конфликт на интереси между лицата, които извършват инспекции, и регистрирани одитори;\n\n6. инспекциите са целесъобразни и пропорционални на мащаба и сложността на дейността на инспектирания регистриран одитор.\n\n(2) Принципите по ал. 1 се прилагат и при извършване на разследвания.\n\n(3) Конфликт на интереси по ал. 1, т. 5 е налице, когато лицата, които извършват инспекция или разследване:\n\n1. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) и инспектираният или разследваният регистриран одитор през предходните три години са били съдружници в предприятие, чийто предмет на дейност е финансов одит или извършване на ангажименти за сигурност по устойчивостта;\n\n2. (изм. - ДВ, бр. 79 от 2024 г.) са извършвали финансови одити на предприятия, чиито финансови отчети са одитирани от инспектирания или разследвания регистриран одитор, съответно същият е извършвал ангажименти за сигурност по устойчивостта, през предходните три години;\n\n3. и инспектираният или разследваният регистриран одитор са свързани лица.\n\n(4) (Нова - ДВ, бр. 18 от 2020 г., в сила от 28.02.2020 г.) При извършването на инспекции инспекторите декларират, че не съществува конфликт на интереси между тях и инспектирания регистриран одитор.\n\nРаздел II. Надзор за гарантиране на качеството на професионалната дейност на регистрирани одитори, които извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел II. Надзор за гарантиране на качеството на професионалната дейност на регистрирани одитори, които извършват задължителен финансов одит на финансови отчети на предприятия от обществен интерес\n\nРаздел II. Надзор за гарантиране на качеството на професионалната дейност на регистрирани одитори, които извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.)\n\nРаздел II. Надзор за гарантиране на качеството на професионалната дейност на регистрирани одитори, които извършват задължителен финансов одит на финансови отчети на предприятия от обществен интерес\n\nИнспекции и разследвания Чл. 87. (1) (Изм. - ДВ, бр. 18 от 2020 г., в сила от 28.02.2020 г.) Пълни инспекции се извършват най-малко веднъж на три години въз основа на оценка на риска. Тематични инспекции се извършват по решение на Комисията. (2) (Изм. - ДВ, бр. 18 от 2020 г., в сила от 28.02.2020 г.) Инспекциите и разследванията се извършват от екипи, в които участват инспектори от Комисията. (3) (Изм. - ДВ, бр. 79 от 2024 г.) При инспекция на одиторско дружество се проверяват одиторски ангажименти по задължителен финансов одит, съответно с ангажименти за сигурност по устойчивостта, извършени от всеки един регистриран одитор, осъществявал дейност от името на дружеството. (4) (Доп. - ДВ, бр. 79 от 2024 г.) При инспекциите и разследванията може да се проверяват и други предоставяни от регистрираните одитори услуги, свързани с одита, съответно с изразяването на сигурност по устойчивостта. (5) За извършените инспекции/разследвания се съставя доклад, който се връчва на проверяваните лица, които имат право в 14-дневен срок от връчването да представят възражения. По представените възражения инспекционният екип се произнася със становище. (6) При извършването на инспекции се спазват изискванията и на чл. 26 от Регламент (ЕС) № 537/2014 . (7) Комисията разглежда всеки доклад на заседание в разумен срок от предаването му на председателя заедно със събраните доказателства, с представените възражения и със становището на проверяващия екип по възраженията. (8) (Нова - ДВ, бр. 18 от 2020 г., в сила от 28.02.2020 г.) Комисията дава оценка на качеството на професионалната дейност на регистрирания одитор въз основа на резултатите от всяка извършена пълна инспекция.\n\nИнспекции и разследвания\n\nЧл. 87. (1) (Изм. - ДВ, бр. 18 от 2020 г., в сила от 28.02.2020 г.) Пълни инспекции се извършват най-малко веднъж на три години въз основа на оценка на риска. Тематични инспекции се извършват по решение на Комисията.\n\n(2) (Изм. - ДВ, бр. 18 от 2020 г., в сила от 28.02.2020 г.) Инспекциите и разследванията се извършват от екипи, в които участват инспектори от Комисията.\n\n(3) (Изм. - ДВ, бр. 79 от 2024 г.) При инспекция на одиторско дружество се проверяват одиторски ангажименти по задължителен финансов одит, съответно с ангажименти за сигурност по устойчивостта, извършени от всеки един регистриран одитор, осъществявал дейност от името на дружеството.\n\n(4) (Доп. - ДВ, бр. 79 от 2024 г.) При инспекциите и разследванията може да се проверяват и други предоставяни от регистрираните одитори услуги, свързани с одита, съответно с изразяването на сигурност по устойчивостта.\n\n(5) За извършените инспекции/разследвания се съставя доклад, който се връчва на проверяваните лица, които имат право в 14-дневен срок от връчването да представят възражения. По представените възражения инспекционният екип се произнася със становище.\n\n(6) При извършването на инспекции се спазват изискванията и на чл. 26 от Регламент (ЕС) № 537/2014 .\n\n(7) Комисията разглежда всеки доклад на заседание в разумен срок от предаването му на председателя заедно със събраните доказателства, с представените възражения и със становището на проверяващия екип по възраженията.\n\n(8) (Нова - ДВ, бр. 18 от 2020 г., в сила от 28.02.2020 г.) Комисията дава оценка на качеството на професионалната дейност на регистрирания одитор въз основа на резултатите от всяка извършена пълна инспекция.\n\nПравомощия и задължения при извършване на инспекция или разследване Чл. 88. (1) При извършване на инспекция или разследване председателят, членовете и инспекторите на Комисията имат право да изискват в определени от тях срокове от: 1. инспектирания или разследвания регистриран одитор: а) документи, заверени копия на документи, сведения, справки и друга информация, които имат значение за извършване на инспекцията или разследването; б) писмени обяснения по въпроси, свързани с инспекцията или разследването; в) (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) достъп до политиките, правилата и процедурите, регламентиращи системата за управление на качеството на регистрирания одитор, както и до пълната документация от одиторските досиета на включените за проверка ангажименти; 2. физически и юридически лица, различни от тези по т. 1 - предоставянето на заверени копия на документи, сведения и справки, свързани с инспекцията или разследването; 3. (изм. - ДВ, бр. 79 от 2024 г.) Института на дипломираните експерт-счетоводители - представянето на документи, сведения, справки и друга информация, свързана с правомощията на Комисията; 4. одитните комитети по чл. 107 - представянето на заверени копия на документи, справки и друга информация, свързана с правомощията на Комисията. (2) Инспектираните или разследваните регистрирани одитори са длъжни да оказват съдействие на органите на Комисията и не могат да се позовават на изискванията за професионална, банкова или друга защитена от закон тайна. (3) (Изм. - ДВ, бр. 18 от 2020 г., в сила от 28.02.2020 г.) Комисията има право, когато е необходимо за целите на инспекция или разследване, да наема външни експерти за извършване на конкретни задачи. В тези случаи експертите не вземат участие във вземането на решения от инспекционните/разследващи екипи и от Комисията. (4) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Експертите, участващи в извършването на инспекции, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, да са преминали обучение за контрол на качеството и да нямат конфликт на интереси с инспектираните регистрирани одитори. (5) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Експертите, участващи в извършването на разследвания, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, и да нямат конфликт на интереси с разследваните регистрирани одитори. (6) (Нова - ДВ, бр. 18 от 2020 г., в сила от 28.02.2020 г.) Информацията, която експертите създават и получават при или по повод участието си в извършването на инспекции или разследвания, е професионална тайна. Експертите са длъжни да пазят професионалната тайна, включително след приключване на съответните инспекции или разследвания, във връзка с които са наети. (7) (Предишна ал. 4 - ДВ, бр. 18 от 2020 г., в сила от 28.02.2020 г.) При извършване на инспекция или разследване членовете и инспекторите на Комисията се легитимират със служебна карта.\n\nПравомощия и задължения при извършване на инспекция или разследване\n\nЧл. 88. (1) При извършване на инспекция или разследване председателят, членовете и инспекторите на Комисията имат право да изискват в определени от тях срокове от:\n\n1. инспектирания или разследвания регистриран одитор:\n\nа) документи, заверени копия на документи, сведения, справки и друга информация, които имат значение за извършване на инспекцията или разследването;\n\nб) писмени обяснения по въпроси, свързани с инспекцията или разследването;\n\nв) (нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) достъп до политиките, правилата и процедурите, регламентиращи системата за управление на качеството на регистрирания одитор, както и до пълната документация от одиторските досиета на включените за проверка ангажименти;\n\n2. физически и юридически лица, различни от тези по т. 1 - предоставянето на заверени копия на документи, сведения и справки, свързани с инспекцията или разследването;\n\n3. (изм. - ДВ, бр. 79 от 2024 г.) Института на дипломираните експерт-счетоводители - представянето на документи, сведения, справки и друга информация, свързана с правомощията на Комисията;\n\n4. одитните комитети по чл. 107 - представянето на заверени копия на документи, справки и друга информация, свързана с правомощията на Комисията.\n\n(2) Инспектираните или разследваните регистрирани одитори са длъжни да оказват съдействие на органите на Комисията и не могат да се позовават на изискванията за професионална, банкова или друга защитена от закон тайна.\n\n(3) (Изм. - ДВ, бр. 18 от 2020 г., в сила от 28.02.2020 г.) Комисията има право, когато е необходимо за целите на инспекция или разследване, да наема външни експерти за извършване на конкретни задачи. В тези случаи експертите не вземат участие във вземането на решения от инспекционните/разследващи екипи и от Комисията.\n\n(4) (Нова - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) Експертите, участващи в извършването на инспекции, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, да са преминали обучение за контрол на качеството и да нямат конфликт на интереси с инспектираните регистрирани одитори.\n\n(5) (Нова - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Експертите, участващи в извършването на разследвания, трябва да имат подходящо професионално образование, съответстващ опит в областта на финансовия одит и финансовото отчитане, както и когато е приложимо - в отчитането на устойчивостта, изразяването на сигурност по устойчивостта или в други услуги, свързани с устойчивостта, и да нямат конфликт на интереси с разследваните регистрирани одитори.\n\n(6) (Нова - ДВ, бр. 18 от 2020 г., в сила от 28.02.2020 г.) Информацията, която експертите създават и получават при или по повод участието си в извършването на инспекции или разследвания, е професионална тайна. Експертите са длъжни да пазят професионалната тайна, включително след приключване на съответните инспекции или разследвания, във връзка с които са наети.\n\n(7) (Предишна ал. 4 - ДВ, бр. 18 от 2020 г., в сила от 28.02.2020 г.) При извършване на инспекция или разследване членовете и инспекторите на Комисията се легитимират със служебна карта.\n\nНарушения и надзорни мерки Чл. 89. (1) (Изм. - ДВ, бр. 18 от 2020 г., в сила от 28.02.2020 г.) Комисията прилага надзорни мерки, когато бъдат установени: 1. пропуски или нарушения в дейността на регистрирания одитор в областите по чл. 85, ал. 1 ; 2. неспазване на задълженията на регистрирания одитор по чл. 31 ; 3. неспазване на разпоредбите на Регламент (ЕС) № 537/2014 ; 4. (изм. - ДВ, бр. 79 от 2024 г.) неоказване на съдействие или възпрепятстване по друг начин на надзора на Комисията. (2) В случаите по ал. 1 Комисията може да: 1. (отм. - ДВ, бр. 18 от 2020 г., в сила от 28.02.2020 г.) 2. даде предписания на регистрирания одитор за преустановяване и отстраняване на допуснати нарушения; предписанията са задължителни за изпълнение; 3. оповести публично чрез интернет страницата си и по друг подходящ начин нарушителя и извършените от него нарушения, установени с влязъл в сила акт; 4. оповести публично чрез интернет страницата си или по друг подходящ начин решението, че конкретен одиторски доклад не отговаря на изискванията на този закон и на Регламент (ЕС) № 537/2014 , както и да го изпрати на Агенцията по вписванията за вписване в търговския регистър по партидата на одитираното предприятие, за което е приложима разпоредбата на чл. 38, ал. 1, т. 1 от Закона за счетоводството ; 5. (доп. - ДВ, бр. 79 от 2024 г.) лиши регистриран одитор от правото за извършване на задължителен финансов одит на предприятия от обществен интерес за срок от една до три години; 6. (доп. - ДВ, бр. 79 от 2024 г.) лиши регистриран одитор от правото за извършване на финансов одит за срок от една до три години; 7. лиши регистриран одитор от правото да упражнява одиторска професия за срок 5 години; 8. (доп. - ДВ, бр. 79 от 2024 г.) забрани за срок от една до три години на регистриран одитор да извършва преглед за контрол на качеството на ангажименти за задължителен финансов одит; 9. (доп. - ДВ, бр. 79 от 2024 г.) предложи на компетентен орган, осъществяващ надзор върху дейността на предприятие от обществен интерес, да наложи забрана на член на негов управителен орган за срок от една до три години да упражнява своите функции, като съответният надзорен орган уведомява Комисията за предприетите мерки в разумен срок. (3) След изтичане на срока по ал. 2, т. 5 и 6 може да се извършват инспекции за гарантиране на качеството през следващите три години. (4) Мерките по ал. 2, т. 3 и 4 се прилагат за срок 5 години от влизане в сила на решението на Комисията. (5) (Изм. - ДВ, бр. 18 от 2020 г., в сила от 28.02.2020 г.) Когато на регистриран одитор е била приложена мярка по ал. 2, т. 5 или 6 и при инспекция или разследване в периода по ал. 3 се установи същото по вид нарушение, Комисията прилага мярката по т. 7. (6) На регистриран одитор, който извърши нарушение по ал. 1, т. 4, се прилага мярката по ал. 2, т. 6. При повторно нарушение Комисията прилага мярката по ал. 2, т. 7. (7) (Нова - ДВ, бр. 79 от 2024 г.) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция или разследване, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , Комисията прилага мярката по ал. 2, т. 8. (8) (Нова - ДВ, бр. 79 от 2024 г.) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 2, т. 7. (9) (Предишна ал. 7 - ДВ, бр. 79 от 2024 г.) Когато нарушение по ал. 1 е извършено от регистриран одитор, който осъществява задължителен финансов одит от името на одиторско дружество, надзорната мярка се прилага както на регистрирания одитор - физическо лице, така и на одиторското дружество. (10) (Изм. - ДВ, бр. 18 от 2020 г., в сила от 28.02.2020 г., предишна ал. 8 - ДВ, бр. 79 от 2024 г.) Мерките по ал. 2, т. 5 - 7 може да се приложат и по предложение на управителния съвет на ИДЕС. Предложението на управителния съвет трябва да се основава на факти и обстоятелства, установени при проверки от органи на ИДЕС. (11) (Нова - ДВ, бр. 79 от 2024 г.) Регистриран одитор - физическо лице, който 5 или повече години е бил временно изключен от ИДЕС или е бил временно лишен от право да упражнява одиторската професия, може да бъде вписан отново в регистъра след практическо обучение от една година, проведено съгласно чл. 19 през последните две години преди изтичане на срока за временно изключване или временно лишаване от права. (12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и за регистрираните одитори по устойчивостта.\n\nНарушения и надзорни мерки\n\nЧл. 89. (1) (Изм. - ДВ, бр. 18 от 2020 г., в сила от 28.02.2020 г.) Комисията прилага надзорни мерки, когато бъдат установени:\n\n1. пропуски или нарушения в дейността на регистрирания одитор в областите по чл. 85, ал. 1 ;\n\n2. неспазване на задълженията на регистрирания одитор по чл. 31 ;\n\n3. неспазване на разпоредбите на Регламент (ЕС) № 537/2014 ;\n\n4. (изм. - ДВ, бр. 79 от 2024 г.) неоказване на съдействие или възпрепятстване по друг начин на надзора на Комисията.\n\n(2) В случаите по ал. 1 Комисията може да:\n\n1. (отм. - ДВ, бр. 18 от 2020 г., в сила от 28.02.2020 г.)\n\n2. даде предписания на регистрирания одитор за преустановяване и отстраняване на допуснати нарушения; предписанията са задължителни за изпълнение;\n\n3. оповести публично чрез интернет страницата си и по друг подходящ начин нарушителя и извършените от него нарушения, установени с влязъл в сила акт;\n\n4. оповести публично чрез интернет страницата си или по друг подходящ начин решението, че конкретен одиторски доклад не отговаря на изискванията на този закон и на Регламент (ЕС) № 537/2014 , както и да го изпрати на Агенцията по вписванията за вписване в търговския регистър по партидата на одитираното предприятие, за което е приложима разпоредбата на чл. 38, ал. 1, т. 1 от Закона за счетоводството ;\n\n5. (доп. - ДВ, бр. 79 от 2024 г.) лиши регистриран одитор от правото за извършване на задължителен финансов одит на предприятия от обществен интерес за срок от една до три години;\n\n6. (доп. - ДВ, бр. 79 от 2024 г.) лиши регистриран одитор от правото за извършване на финансов одит за срок от една до три години;\n\n7. лиши регистриран одитор от правото да упражнява одиторска професия за срок 5 години;\n\n8. (доп. - ДВ, бр. 79 от 2024 г.) забрани за срок от една до три години на регистриран одитор да извършва преглед за контрол на качеството на ангажименти за задължителен финансов одит;\n\n9. (доп. - ДВ, бр. 79 от 2024 г.) предложи на компетентен орган, осъществяващ надзор върху дейността на предприятие от обществен интерес, да наложи забрана на член на негов управителен орган за срок от една до три години да упражнява своите функции, като съответният надзорен орган уведомява Комисията за предприетите мерки в разумен срок.\n\n(3) След изтичане на срока по ал. 2, т. 5 и 6 може да се извършват инспекции за гарантиране на качеството през следващите три години.\n\n(4) Мерките по ал. 2, т. 3 и 4 се прилагат за срок 5 години от влизане в сила на решението на Комисията.\n\n(5) (Изм. - ДВ, бр. 18 от 2020 г., в сила от 28.02.2020 г.) Когато на регистриран одитор е била приложена мярка по ал. 2, т. 5 или 6 и при инспекция или разследване в периода по ал. 3 се установи същото по вид нарушение, Комисията прилага мярката по т. 7.\n\n(6) На регистриран одитор, който извърши нарушение по ал. 1, т. 4, се прилага мярката по ал. 2, т. 6. При повторно нарушение Комисията прилага мярката по ал. 2, т. 7.\n\n(7) (Нова - ДВ, бр. 79 от 2024 г.) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция или разследване, в резултат на което се стигне до нарушение на разпоредбите на чл. 87, ал. 1 или чл. 90, ал. 1 , Комисията прилага мярката по ал. 2, т. 8.\n\n(8) (Нова - ДВ, бр. 79 от 2024 г.) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 2, т. 7.\n\n(9) (Предишна ал. 7 - ДВ, бр. 79 от 2024 г.) Когато нарушение по ал. 1 е извършено от регистриран одитор, който осъществява задължителен финансов одит от името на одиторско дружество, надзорната мярка се прилага както на регистрирания одитор - физическо лице, така и на одиторското дружество.\n\n(10) (Изм. - ДВ, бр. 18 от 2020 г., в сила от 28.02.2020 г., предишна ал. 8 - ДВ, бр. 79 от 2024 г.) Мерките по ал. 2, т. 5 - 7 може да се приложат и по предложение на управителния съвет на ИДЕС. Предложението на управителния съвет трябва да се основава на факти и обстоятелства, установени при проверки от органи на ИДЕС.\n\n(11) (Нова - ДВ, бр. 79 от 2024 г.) Регистриран одитор - физическо лице, който 5 или повече години е бил временно изключен от ИДЕС или е бил временно лишен от право да упражнява одиторската професия, може да бъде вписан отново в регистъра след практическо обучение от една година, проведено съгласно чл. 19 през последните две години преди изтичане на срока за временно изключване или временно лишаване от права.\n\n(12) (Нова - ДВ, бр. 79 от 2024 г.) Разпоредбите на ал. 1 - 11 се прилагат съответно и за регистрираните одитори по устойчивостта.\n\nРаздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.) Раздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит на финансови отчети на предприятия от обществен интерес\n\nРаздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит или задължителни ангажименти за сигурност по устойчивостта в предприятия от обществен интерес (Загл. изм. - ДВ, бр. 79 от 2024 г.)\n\nРаздел III. Надзор за гарантиране на качеството на професионалната дейност на регистрирани одитори, които не извършват задължителен финансов одит на финансови отчети на предприятия от обществен интерес\n\nИнспекции и разследвания Чл. 90. (1) Регистрираните одитори, които не извършват задължителен финансов одит на финансови отчети на предприятия от обществен интерес, подлежат на инспекции за гарантиране на качеството поне веднъж на 6 години въз основа на оценка на риска. (2) Инспекциите и разследванията по този раздел се извършват по реда на чл. 87 и 88 , като се прилагат съответно разпоредбите на чл. 87, ал. 3 - 5 и чл. 89, ал. 1 . (3) Лицата, извършващи инспекции съгласно ал. 1, отговарят на изискванията на чл. 86 . (4) Комисията може да извършва разследвания за спазване на изискванията по чл. 85, ал. 1 . (5) На регистрираните одитори, които не извършват задължителен финансов одит на финансови отчети на предприятия от обществен интерес, се прилагат съответно мерките по чл. 89, ал. 2 . (6) (Нова - ДВ, бр. 79 от 2024 г.) Разпоредбите на ал. 1 - 5 се прилагат съответно и за регистрираните одитори по устойчивостта.\n\nИнспекции и разследвания\n\nЧл. 90. (1) Регистрираните одитори, които не извършват задължителен финансов одит на финансови отчети на предприятия от обществен интерес, подлежат на инспекции за гарантиране на качеството поне веднъж на 6 години въз основа на оценка на риска.\n\n(2) Инспекциите и разследванията по този раздел се извършват по реда на чл. 87 и 88 , като се прилагат съответно разпоредбите на чл. 87, ал. 3 - 5 и чл. 89, ал. 1 .\n\n(3) Лицата, извършващи инспекции съгласно ал. 1, отговарят на изискванията на чл. 86 .\n\n(4) Комисията може да извършва разследвания за спазване на изискванията по чл. 85, ал. 1 .\n\n(5) На регистрираните одитори, които не извършват задължителен финансов одит на финансови отчети на предприятия от обществен интерес, се прилагат съответно мерките по чл. 89, ал. 2 .\n\n(6) (Нова - ДВ, бр. 79 от 2024 г.) Разпоредбите на ал. 1 - 5 се прилагат съответно и за регистрираните одитори по устойчивостта.\n\nГлава десета. НАДЗОР НАД ДЕЙНОСТТА НА ИДЕС\n\nГлава десета. НАДЗОР НАД ДЕЙНОСТТА НА ИДЕС\n\nОбхват на надзора Чл. 91. (Изм. - ДВ, бр. 18 от 2020 г., в сила от 28.02.2020 г.) Комисията извършва проверки на дейността на ИДЕС за законосъобразното и ефективно упражняване на функциите по чл. 36, ал. 1, т. 1 - 3 и 5 и чл. 85, ал. 3 .\n\nОбхват на надзора\n\nЧл. 91. (Изм. - ДВ, бр. 18 от 2020 г., в сила от 28.02.2020 г.) Комисията извършва проверки на дейността на ИДЕС за законосъобразното и ефективно упражняване на функциите по чл. 36, ал. 1, т. 1 - 3 и 5 и чл. 85, ал. 3 .\n\nРед за извършване на проверки Чл. 92. (Изм. - ДВ, бр. 18 от 2020 г., в сила от 28.02.2020 г.) При проверките по чл. 91 в проверяващия екип не участват членове на ИДЕС, като се прилагат съответно разпоредбите на чл. 88 .\n\nРед за извършване на проверки\n\nЧл. 92. (Изм. - ДВ, бр. 18 от 2020 г., в сила от 28.02.2020 г.) При проверките по чл. 91 в проверяващия екип не участват членове на ИДЕС, като се прилагат съответно разпоредбите на чл. 88 .\n\nНарушения и надзорни мерки Чл. 93. (1) При констатиране на допуснати от ИДЕС нарушения на законовите изисквания при упражняване на функциите по чл. 36, ал. 1, т. 1 - 5 и чл. 85, ал. 3 Комисията може да: 1. (доп. - ДВ, бр. 18 от 2020 г., в сила от 28.02.2020 г.) разпореди писмено на председателя на ИДЕС да предприеме действия за преустановяване и за отстраняване на нарушенията в определен срок; 2. оповести публично чрез интернет страницата си или по друг подходящ начин нарушенията; 3. отправи писмено предупреждение за временно отнемане на функция или функции по чл. 36, ал. 1, т. 1 - 5 и чл. 85, ал. 3 ; 4. отнеме временно функция или функции по чл. 36, ал. 1, т. 1 - 5 и чл. 85, ал. 3 ; 5. (нова - ДВ, бр. 18 от 2020 г., в сила от 28.02.2020 г.) отнеме окончателно функцията по чл. 85, ал. 3 . (2) (Изм. и доп. - ДВ, бр. 18 от 2020 г., в сила от 28.02.2020 г.) Мярката по ал. 1, т. 4 се прилага с решение на Комисията, след като преди това са били приложени мерките по ал. 1, т. 1 - 3 и нарушенията не са били отстранени или преустановени в определения по ал. 1, т. 1 срок. В този случай Комисията осъществява отнетите функции за срок до три месеца с възможност за еднократно удължаване с още три месеца. (3) (Нова - ДВ, бр. 18 от 2020 г., в сила от 28.02.2020 г.) Мярката по ал. 1, т. 5 се прилага с решение на Комисията, след като преди това е била приложена мярката по ал. 1, т. 4 и нарушенията не са били отстранени или преустановени през периода, в който функцията е била временно отнета.\n\nНарушения и надзорни мерки\n\nЧл. 93. (1) При констатиране на допуснати от ИДЕС нарушения на законовите изисквания при упражняване на функциите по чл. 36, ал. 1, т. 1 - 5 и чл. 85, ал. 3 Комисията може да:\n\n1. (доп. - ДВ, бр. 18 от 2020 г., в сила от 28.02.2020 г.) разпореди писмено на председателя на ИДЕС да предприеме действия за преустановяване и за отстраняване на нарушенията в определен срок;\n\n2. оповести публично чрез интернет страницата си или по друг подходящ начин нарушенията;\n\n3. отправи писмено предупреждение за временно отнемане на функция или функции по чл. 36, ал. 1, т. 1 - 5 и чл. 85, ал. 3 ;\n\n4. отнеме временно функция или функции по чл. 36, ал. 1, т. 1 - 5 и чл. 85, ал. 3 ;\n\n5. (нова - ДВ, бр. 18 от 2020 г., в сила от 28.02.2020 г.) отнеме окончателно функцията по чл. 85, ал. 3 .\n\n(2) (Изм. и доп. - ДВ, бр. 18 от 2020 г., в сила от 28.02.2020 г.) Мярката по ал. 1, т. 4 се прилага с решение на Комисията, след като преди това са били приложени мерките по ал. 1, т. 1 - 3 и нарушенията не са били отстранени или преустановени в определения по ал. 1, т. 1 срок. В този случай Комисията осъществява отнетите функции за срок до три месеца с възможност за еднократно удължаване с още три месеца.\n\n(3) (Нова - ДВ, бр. 18 от 2020 г., в сила от 28.02.2020 г.) Мярката по ал. 1, т. 5 се прилага с решение на Комисията, след като преди това е била приложена мярката по ал. 1, т. 4 и нарушенията не са били отстранени или преустановени през периода, в който функцията е била временно отнета.\n\nГлава единадесета. ИЗДАВАНЕ И ОБЖАЛВАНЕ НА АКТОВЕ НА КОМИСИЯТА\n\nГлава единадесета. ИЗДАВАНЕ И ОБЖАЛВАНЕ НА АКТОВЕ НА КОМИСИЯТА\n\nИзисквания към решенията на Комисията Чл. 94. Решенията на Комисията за прилагане на надзорни мерки се издават при спазване на изискванията на чл. 59, ал. 1 и 2 от Административнопроцесуалния кодекс .\n\nИзисквания към решенията на Комисията\n\nЧл. 94. Решенията на Комисията за прилагане на надзорни мерки се издават при спазване на изискванията на чл. 59, ал. 1 и 2 от Административнопроцесуалния кодекс .\n\nСъобщаване и връчване Чл. 95. (1) Решенията на Комисията за прилагане на надзорни мерки се съобщават на адресатите им чрез връчване срещу подпис или чрез препоръчано писмо с обратна разписка. Връчването на регистрирани одитори с препоръчано писмо с обратна разписка се извършва на адреса, посочен в регистъра по чл. 20 . (2) Когато решението на Комисията не може да бъде връчено по посочения в ал. 1 начин, то се смята за връчено с поставянето му на определено за целта място в сградата на Комисията. Това обстоятелство се удостоверява с протокол, съставен от длъжностни лица, определени със заповед на председателя на Комисията.\n\nСъобщаване и връчване\n\nЧл. 95. (1) Решенията на Комисията за прилагане на надзорни мерки се съобщават на адресатите им чрез връчване срещу подпис или чрез препоръчано писмо с обратна разписка. Връчването на регистрирани одитори с препоръчано писмо с обратна разписка се извършва на адреса, посочен в регистъра по чл. 20 .\n\n(2) Когато решението на Комисията не може да бъде връчено по посочения в ал. 1 начин, то се смята за връчено с поставянето му на определено за целта място в сградата на Комисията. Това обстоятелство се удостоверява с протокол, съставен от длъжностни лица, определени със заповед на председателя на Комисията.\n\nСъдебно обжалване Чл. 96. (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Решенията на Комисията за прилагане на надзорни мерки, с изключение на мерките по чл. 89, ал. 2, т. 2 и 3 и чл. 93, ал. 1, т. 1 - 3 , подлежат на съдебно обжалване пред Административен съд София-град, относно тяхната законосъобразност.\n\nСъдебно обжалване\n\nЧл. 96. (Изм. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) Решенията на Комисията за прилагане на надзорни мерки, с изключение на мерките по чл. 89, ал. 2, т. 2 и 3 и чл. 93, ал. 1, т. 1 - 3 , подлежат на съдебно обжалване пред Административен съд София-град, относно тяхната законосъобразност.\n\nПрилагане на Административнопроцесуалния кодекс Чл. 97. Доколкото в тази глава не са предвидени особени правила, прилагат се съответните разпоредби на Административнопроцесуалния кодекс .\n\nПрилагане на Административнопроцесуалния кодекс\n\nЧл. 97. Доколкото в тази глава не са предвидени особени правила, прилагат се съответните разпоредби на Административнопроцесуалния кодекс .\n\nГлава дванадесета. СЪТРУДНИЧЕСТВО И ОБМЕН НА ИНФОРМАЦИЯ С ЕВРОПЕЙСКИЯ СЪЮЗ И С КОМПЕТЕНТНИТЕ ОРГАНИ НА ДРУГИ ДЪРЖАВИ\n\nГлава дванадесета. СЪТРУДНИЧЕСТВО И ОБМЕН НА ИНФОРМАЦИЯ С ЕВРОПЕЙСКИЯ СЪЮЗ И С КОМПЕТЕНТНИТЕ ОРГАНИ НА ДРУГИ ДЪРЖАВИ\n\nРаздел I. Сътрудничество и обмен на информация с Европейския съюз и с компетентните органи на други държави - членки на Европейския съюз\n\nРаздел I. Сътрудничество и обмен на информация с Европейския съюз и с компетентните органи на други държави - членки на Европейския съюз\n\nЦел Чл. 98. Комисията си сътрудничи с органите на Европейския съюз и със съответните компетентни органи на другите държави - членки на Европейския съюз, с цел осъществяване на правомощията им в областта на публичния надзор над регистрираните одитори.\n\nЦел\n\nЧл. 98. Комисията си сътрудничи с органите на Европейския съюз и със съответните компетентни органи на другите държави - членки на Европейския съюз, с цел осъществяване на правомощията им в областта на публичния надзор над регистрираните одитори.\n\nОбмен на информация с Комитета на европейските органи за надзор на одита (КЕОНО) Чл. 99. Комисията е компетентният орган за сътрудничество и за получаване и предоставяне на информация на КЕОНО съгласно разпоредбите на Регламент (ЕС) № 537/2014 .\n\nОбмен на информация с Комитета на европейските органи за надзор на одита (КЕОНО)\n\nЧл. 99. Комисията е компетентният орган за сътрудничество и за получаване и предоставяне на информация на КЕОНО съгласно разпоредбите на Регламент (ЕС) № 537/2014 .\n\nОбмен на информация с компетентните органи за публичен надзор над регистрираните одитори в другите държави - членки на Европейския съюз, и в трети държави Чл. 100. (1) Комисията е компетентният орган за сътрудничество и за получаване и предоставяне на информация на компетентните органи за публичен надзор над регистрираните одитори в другите държави - членки на Европейския съюз, и в трети държави. (2) При постъпване на искане от компетентен орган на друга държава - членка на Европейския съюз, Комисията незабавно предприема необходимите действия за събиране на исканата информация. (3) Изискването за професионална тайна по чл. 82 не възпрепятства обмена на поверителна информация между Комисията и компетентните органи на другите държави - членки на Европейския съюз. (4) За получената по реда на тази глава информация от компетентен орган на друга държава - членка на Европейския съюз, се прилага изискването за професионална тайна по чл. 82 и тя може да се използва от Комисията и от нейната администрация само във връзка с упражняване на правомощията и по този закон. (5) (Изм. - ДВ, бр. 79 от 2024 г.) Когато Комисията има основателни съмнения, че на територията на друга държава - членка на Европейския съюз, се извършват действия в нарушение на изискванията на Директива 2006/43/ЕО , на Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети (OB, L 158/196 от 27 май 2014 г.), наричана по-нататък \" Директива 2014/56/ЕО \", или на Регламент (ЕС) № 537/2014 , тя предоставя подробна информация за това на компетентния орган на съответната държава членка. (6) Когато Комисията е уведомена от компетентния орган на друга държава - членка на Европейския съюз, за нарушение на изискванията на Директива 2006/43/ЕО , Директива 2014/56/ЕО или на Регламент (ЕС) № 537/2014 на територията на Република България, тя предприема необходимите мерки и уведомява компетентния орган на съответната държава членка за резултатите от тях. (7) (Изм. - ДВ, бр. 18 от 2020 г., в сила от 28.02.2020 г.) Комисията ежегодно предоставя на КЕОНО обобщена информация за приложените надзорни мерки и наложените административни наказания. (8) (Изм. - ДВ, бр. 18 от 2020 г., в сила от 28.02.2020 г.) Комисията незабавно информира КЕОНО за приложените надзорни мерки по чл. 89, ал. 2, т. 5 - 7 .\n\nОбмен на информация с компетентните органи за публичен надзор над регистрираните одитори в другите държави - членки на Европейския съюз, и в трети държави\n\nЧл. 100. (1) Комисията е компетентният орган за сътрудничество и за получаване и предоставяне на информация на компетентните органи за публичен надзор над регистрираните одитори в другите държави - членки на Европейския съюз, и в трети държави.\n\n(2) При постъпване на искане от компетентен орган на друга държава - членка на Европейския съюз, Комисията незабавно предприема необходимите действия за събиране на исканата информация.\n\n(3) Изискването за професионална тайна по чл. 82 не възпрепятства обмена на поверителна информация между Комисията и компетентните органи на другите държави - членки на Европейския съюз.\n\n(4) За получената по реда на тази глава информация от компетентен орган на друга държава - членка на Европейския съюз, се прилага изискването за професионална тайна по чл. 82 и тя може да се използва от Комисията и от нейната администрация само във връзка с упражняване на правомощията и по този закон.\n\n(5) (Изм. - ДВ, бр. 79 от 2024 г.) Когато Комисията има основателни съмнения, че на територията на друга държава - членка на Европейския съюз, се извършват действия в нарушение на изискванията на Директива 2006/43/ЕО , на Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети (OB, L 158/196 от 27 май 2014 г.), наричана по-нататък \" Директива 2014/56/ЕО \", или на Регламент (ЕС) № 537/2014 , тя предоставя подробна информация за това на компетентния орган на съответната държава членка.\n\n(6) Когато Комисията е уведомена от компетентния орган на друга държава - членка на Европейския съюз, за нарушение на изискванията на Директива 2006/43/ЕО , Директива 2014/56/ЕО или на Регламент (ЕС) № 537/2014 на територията на Република България, тя предприема необходимите мерки и уведомява компетентния орган на съответната държава членка за резултатите от тях.\n\n(7) (Изм. - ДВ, бр. 18 от 2020 г., в сила от 28.02.2020 г.) Комисията ежегодно предоставя на КЕОНО обобщена информация за приложените надзорни мерки и наложените административни наказания.\n\n(8) (Изм. - ДВ, бр. 18 от 2020 г., в сила от 28.02.2020 г.) Комисията незабавно информира КЕОНО за приложените надзорни мерки по чл. 89, ал. 2, т. 5 - 7 .\n\nРазследвания Чл. 101. (1) Комисията извършва разследване по искане на съответния компетентен орган на друга държава - членка на Европейския съюз. (2) В случаите по ал. 1 Комисията може да разреши представители на компетентния орган на държавата членка да участват като наблюдатели в разследването, когато е направено такова искане. (3) Комисията може да поиска да се извърши разследване от компетентен орган на друга държава - членка на Европейския съюз, на нейна територия, както и нейни членове да участват като наблюдатели в това разследване.\n\nРазследвания\n\nЧл. 101. (1) Комисията извършва разследване по искане на съответния компетентен орган на друга държава - членка на Европейския съюз.\n\n(2) В случаите по ал. 1 Комисията може да разреши представители на компетентния орган на държавата членка да участват като наблюдатели в разследването, когато е направено такова искане.\n\n(3) Комисията може да поиска да се извърши разследване от компетентен орган на друга държава - членка на Европейския съюз, на нейна територия, както и нейни членове да участват като наблюдатели в това разследване.\n\nОтказ от предоставяне на информация Чл. 102. (1) Комисията може да откаже да изпълни искане за информация по чл. 100 или извършване на разследване, или участие на наблюдатели по чл. 101 , когато: 1. извършването на разследване или предоставянето на информация може да засегне суверенитета, националната сигурност или обществения ред на Република България; 2. е образувано производство пред органите на съдебната власт в Република България по отношение на същите действия и срещу същите регистрирани одитори, във връзка с които е поискано съдействие; 3. е налице влязло в сила съдебно решение в Република България по отношение на същите действия и същите регистрирани одитори, във връзка с които е поискано съдействие. (2) В случаите по ал. 1 Комисията уведомява органа, поискал съдействието.\n\nОтказ от предоставяне на информация\n\nЧл. 102. (1) Комисията може да откаже да изпълни искане за информация по чл. 100 или извършване на разследване, или участие на наблюдатели по чл. 101 , когато:\n\n1. извършването на разследване или предоставянето на информация може да засегне суверенитета, националната сигурност или обществения ред на Република България;\n\n2. е образувано производство пред органите на съдебната власт в Република България по отношение на същите действия и срещу същите регистрирани одитори, във връзка с които е поискано съдействие;\n\n3. е налице влязло в сила съдебно решение в Република България по отношение на същите действия и същите регистрирани одитори, във връзка с които е поискано съдействие.\n\n(2) В случаите по ал. 1 Комисията уведомява органа, поискал съдействието.\n\nНеприлагане на допълнителни изисквания Чл. 103. (1) В случай на финансов одит на консолидиран финансов отчет на местно дружество, на одитор или одиторско дружество, извършващо финансов одит на дъщерно дружество, установено в друга държава - членка на Европейския съюз, не се налагат допълнителни изисквания във връзка с финансовия одит относно регистрацията, контрола за гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (2) В случай на финансов одит на финансов отчет на предприятие със седалище в друга държава - членка на Европейския съюз, чиито ценни книжа се търгуват на български регулиран пазар, не се налагат допълнителни изисквания във връзка с финансовия одит относно регистрацията, контрола на гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие. (3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и при извършването на ангажименти за сигурност по устойчивостта.\n\nНеприлагане на допълнителни изисквания\n\nЧл. 103. (1) В случай на финансов одит на консолидиран финансов отчет на местно дружество, на одитор или одиторско дружество, извършващо финансов одит на дъщерно дружество, установено в друга държава - членка на Европейския съюз, не се налагат допълнителни изисквания във връзка с финансовия одит относно регистрацията, контрола за гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие.\n\n(2) В случай на финансов одит на финансов отчет на предприятие със седалище в друга държава - членка на Европейския съюз, чиито ценни книжа се търгуват на български регулиран пазар, не се налагат допълнителни изисквания във връзка с финансовия одит относно регистрацията, контрола на гарантиране на качеството, стандартите за одит, професионалната етика и независимостта на регистрирания одитор, който извършва одита на това предприятие.\n\n(3) (Нова - ДВ, бр. 79 от 2024 г.) Разпоредбите на ал. 1 и 2 се прилагат съответно и при извършването на ангажименти за сигурност по устойчивостта.\n\nРаздел II. Сътрудничество и обмен на информация с компетентни органи на трети държави\n\nРаздел II. Сътрудничество и обмен на информация с компетентни органи на трети държави\n\nПредоставяне на работни документи от Комисията Чл. 104. (1) Комисията може да разреши предоставянето на работни документи, свързани с извършването на финансов одит, или на други документи, държани от регистрираните одитори, на компетентните органи на трета държава, при условие че: 1. работните и другите документи са свързани с извършването на финансов одит на дружества, емитирали ценни книжа в тази трета държава, или когато дружествата са част от група, която изготвя консолидираните финансови отчети в тази трета държава; 2. предоставянето се осъществява чрез Комисията до компетентните органи на тази трета държава и по тяхно искане; 3. компетентните органи на третата държава отговарят на изисквания, обявени за адекватни от Европейската комисия в съответствие с процедурата, предвидена в чл. 48 от Директива 2006/43/ЕО ; 4. (изм. - ДВ, бр. 79 от 2024 г.) са налице действащи договорености въз основа на принципа за съпоставимост и равностойност на изискванията, договорени между Комисията и компетентните органи на третата държава; 5. (изм. - ДВ, бр. 17 от 2019 г.) предоставянето се осъществява при спазване изискванията за защита на личните данни. (2) Действащите договорености, посочени в ал. 1, т. 4, трябва да гарантират, че: 1. предоставянето на работни документи, свързани с извършването на финансов одит, или на други документи, държани от регистрираните одитори, се извършва въз основа на обосновано искане от компетентните органи на третата държава, което посочва целите на искането; 2. служителите или лицата, наети от компетентните органи на третата държава, както и другите лица, които получават предоставяните документи, са задължени да спазват изискването за професионална тайна; 3. компетентните органи на третата държава ще използват предоставените документи само за упражняване на своите функции по публичен надзор, инспекции за гарантиране на качеството и разследвания, които отговарят на условията на чл. 29 , 30 и 32 от Директива 2006/43/ЕО ; 4. искането на компетентните органи на третата държава може да бъде отказано, когато: а) предоставянето на документите може да засегне суверенитета, сигурността или обществения ред на Република България; б) е образувано производство пред органите на съдебната власт в Република България по отношение на същите действия и между същите страни, във връзка с които е поискано предоставяне на документите. (3) Комисията сътрудничи на Европейската комисия при извършване на оценката за адекватността по ал. 1, т. 3 и предприема необходимите действия за изпълнение на решенията на Европейската комисия. (4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и за предоставянето на работни документи, свързани с извършването на ангажименти за сигурност по устойчивостта.\n\nПредоставяне на работни документи от Комисията\n\nЧл. 104. (1) Комисията може да разреши предоставянето на работни документи, свързани с извършването на финансов одит, или на други документи, държани от регистрираните одитори, на компетентните органи на трета държава, при условие че:\n\n1. работните и другите документи са свързани с извършването на финансов одит на дружества, емитирали ценни книжа в тази трета държава, или когато дружествата са част от група, която изготвя консолидираните финансови отчети в тази трета държава;\n\n2. предоставянето се осъществява чрез Комисията до компетентните органи на тази трета държава и по тяхно искане;\n\n3. компетентните органи на третата държава отговарят на изисквания, обявени за адекватни от Европейската комисия в съответствие с процедурата, предвидена в чл. 48 от Директива 2006/43/ЕО ;\n\n4. (изм. - ДВ, бр. 79 от 2024 г.) са налице действащи договорености въз основа на принципа за съпоставимост и равностойност на изискванията, договорени между Комисията и компетентните органи на третата държава;\n\n5. (изм. - ДВ, бр. 17 от 2019 г.) предоставянето се осъществява при спазване изискванията за защита на личните данни.\n\n(2) Действащите договорености, посочени в ал. 1, т. 4, трябва да гарантират, че:\n\n1. предоставянето на работни документи, свързани с извършването на финансов одит, или на други документи, държани от регистрираните одитори, се извършва въз основа на обосновано искане от компетентните органи на третата държава, което посочва целите на искането;\n\n2. служителите или лицата, наети от компетентните органи на третата държава, както и другите лица, които получават предоставяните документи, са задължени да спазват изискването за професионална тайна;\n\n3. компетентните органи на третата държава ще използват предоставените документи само за упражняване на своите функции по публичен надзор, инспекции за гарантиране на качеството и разследвания, които отговарят на условията на чл. 29 , 30 и 32 от Директива 2006/43/ЕО ;\n\n4. искането на компетентните органи на третата държава може да бъде отказано, когато:\n\nа) предоставянето на документите може да засегне суверенитета, сигурността или обществения ред на Република България;\n\nб) е образувано производство пред органите на съдебната власт в Република България по отношение на същите действия и между същите страни, във връзка с които е поискано предоставяне на документите.\n\n(3) Комисията сътрудничи на Европейската комисия при извършване на оценката за адекватността по ал. 1, т. 3 и предприема необходимите действия за изпълнение на решенията на Европейската комисия.\n\n(4) (Нова - ДВ, бр. 79 от 2024 г.) Разпоредбите на ал. 1 - 3 се прилагат съответно и за предоставянето на работни документи, свързани с извършването на ангажименти за сигурност по устойчивостта.\n\nПряко предоставяне на работни документи от регистрирани одитори Чл. 105. (Доп. - ДВ, бр. 79 от 2024 г.) Комисията може да не приложи чл. 104, ал. 1 и да разреши регистрираните одитори да предоставят работни документи, свързани с извършването на задължителен финансов одит, съответно на задължителен ангажимент за сигурност по устойчивостта, или други документи, държани от тях, пряко на компетентните органи на трета държава, при условие че: 1. е образувано разследване от компетентните органи в тази трета държава; 2. предоставянето не противоречи на изисквания, които регистрираните одитори са длъжни да спазват в съответствие с този закон; 3. са налице действащи договорености с компетентните органи на третата държава, които позволяват на Комисията реципрочен пряк достъп до работни документи, свързани с извършването на задължителен финансов одит, или до други документи на регистрирани одитори от тази трета държава; 4. запитващият компетентен орган на третата държава информира предварително Комисията за всяко искане за пряко предоставяне на документи, като посочва причините за това; 5. са спазени условията по чл. 104, ал. 2 .\n\nПряко предоставяне на работни документи от регистрирани одитори\n\nЧл. 105. (Доп. - ДВ, бр. 79 от 2024 г.) Комисията може да не приложи чл. 104, ал. 1 и да разреши регистрираните одитори да предоставят работни документи, свързани с извършването на задължителен финансов одит, съответно на задължителен ангажимент за сигурност по устойчивостта, или други документи, държани от тях, пряко на компетентните органи на трета държава, при условие че:\n\n1. е образувано разследване от компетентните органи в тази трета държава;\n\n2. предоставянето не противоречи на изисквания, които регистрираните одитори са длъжни да спазват в съответствие с този закон;\n\n3. са налице действащи договорености с компетентните органи на третата държава, които позволяват на Комисията реципрочен пряк достъп до работни документи, свързани с извършването на задължителен финансов одит, или до други документи на регистрирани одитори от тази трета държава;\n\n4. запитващият компетентен орган на третата държава информира предварително Комисията за всяко искане за пряко предоставяне на документи, като посочва причините за това;\n\n5. са спазени условията по чл. 104, ал. 2 .\n\nУведомяване на Европейската комисия Чл. 106. Комисията уведомява Европейската комисия за действащите договорености по чл. 104, ал. 1, т. 4 и чл. 105, т. 3 .\n\nУведомяване на Европейската комисия\n\nЧл. 106. Комисията уведомява Европейската комисия за действащите договорености по чл. 104, ал. 1, т. 4 и чл. 105, т. 3 .\n\nЧаст четвърта. ОДИТЕН КОМИТЕТ В ПРЕДПРИЯТИЯТА ОТ ОБЩЕСТВЕН ИНТЕРЕС\n\nЧаст четвърта. ОДИТЕН КОМИТЕТ В ПРЕДПРИЯТИЯТА ОТ ОБЩЕСТВЕН ИНТЕРЕС\n\nФормиране на одитен комитет Чл. 107. (1) (Доп. - ДВ, бр. 18 от 2020 г., в сила от 28.02.2020 г.) Във всяко предприятие от обществен интерес се създава одитен комитет. Одитният комитет на предприятие по § 1, т. 22, букви \"г\" и \"е\" от допълнителните разпоредби на Закона за счетоводството може да изпълнява възложените му от закона функции и по отношение на управляваните от предприятието фондове. (2) (Доп. - ДВ, бр. 79 от 2024 г.) Членовете на одитния комитет се избират от общото събрание на акционерите или съдружниците по предложение на председателя на управителния съвет или на надзорния съвет или съвета на директорите или на управителя на предприятието или на акционерите, съответно съдружниците. За членове на одитния комитет могат да се избират и членове на надзорния орган на предприятието или членове на управителния орган, които не са изпълнителни членове на органите на управление. (3) (Изм. - ДВ, бр. 18 от 2020 г., в сила от 28.02.2020 г.) За членове на одитния комитет се избират лица, които притежават образователно-квалификационна степен \"бакалавър\", познания в областта, в която работи предприятието, като поне един от членовете трябва да има не по-малко от 5 години професионален стаж в областта на счетоводството или одита. (4) (Изм. и доп. - ДВ, бр. 18 от 2020 г., в сила от 28.02.2020 г.) Одитният комитет на предприятията от обществен интерес с изключение на тези, отговарящи на критериите по чл. 19, ал. 2 и 3 от Закона за счетоводството , се състои най-малко от трима членове, включително председателя. Мнозинството от членовете на одитния комитет са външни за и независими от предприятието от обществен интерес. Независим член на одитен комитет не може да е: 1. (изм. - ДВ, бр. 18 от 2020 г., в сила от 28.02.2020 г.) изпълнителен член на орган на управление или контрол или служител на предприятието; 2. лице, което е в трайни търговски отношения с предприятието; 3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол, прокурист или служител на лице по т. 2; 4. (изм. - ДВ, бр. 18 от 2020 г., в сила от 28.02.2020 г.) свързано лице с друг член на орган на управление или контрол или с член на одитния комитет на предприятието от обществен интерес. (5) Липсата на обстоятелствата по ал. 4 се установява с писмена декларация, подадена преди датата на избора до общото събрание от всяко номинирано лице за член на одитен комитет. Когато едно или повече от тези обстоятелства възникнат след избора, съответният член на одитния комитет незабавно уведомява писмено управителните и надзорните органи на предприятието и прекратява изпълняването на функциите си, като на негово място на следващото общо събрание се избира нов член. (6) Председателят на одитния комитет се избира от неговите членове. Председателят също трябва да отговаря на изискванията по ал. 4. (7) (Доп. - ДВ, бр. 79 от 2024 г.) Общото събрание на акционерите или съдружниците одобрява статут на одитния комитет, в който се определят неговите функции, права и отговорности по отношение на финансовия одит и ангажиментите за сигурност по устойчивостта, вътрешния контрол и вътрешния одит, както и взаимоотношенията му с органите за управление. (8) (Доп. - ДВ, бр. 79 от 2024 г.) С решение на общото събрание на акционерите или съдружниците могат да се създават одитни комитети и в други предприятия. Одитните комитети осъществяват дейността си в съответствие с този закон.\n\nФормиране на одитен комитет\n\nЧл. 107. (1) (Доп. - ДВ, бр. 18 от 2020 г., в сила от 28.02.2020 г.) Във всяко предприятие от обществен интерес се създава одитен комитет. Одитният комитет на предприятие по § 1, т. 22, букви \"г\" и \"е\" от допълнителните разпоредби на Закона за счетоводството може да изпълнява възложените му от закона функции и по отношение на управляваните от предприятието фондове.\n\n(2) (Доп. - ДВ, бр. 79 от 2024 г.) Членовете на одитния комитет се избират от общото събрание на акционерите или съдружниците по предложение на председателя на управителния съвет или на надзорния съвет или съвета на директорите или на управителя на предприятието или на акционерите, съответно съдружниците. За членове на одитния комитет могат да се избират и членове на надзорния орган на предприятието или членове на управителния орган, които не са изпълнителни членове на органите на управление.\n\n(3) (Изм. - ДВ, бр. 18 от 2020 г., в сила от 28.02.2020 г.) За членове на одитния комитет се избират лица, които притежават образователно-квалификационна степен \"бакалавър\", познания в областта, в която работи предприятието, като поне един от членовете трябва да има не по-малко от 5 години професионален стаж в областта на счетоводството или одита.\n\n(4) (Изм. и доп. - ДВ, бр. 18 от 2020 г., в сила от 28.02.2020 г.) Одитният комитет на предприятията от обществен интерес с изключение на тези, отговарящи на критериите по чл. 19, ал. 2 и 3 от Закона за счетоводството , се състои най-малко от трима членове, включително председателя. Мнозинството от членовете на одитния комитет са външни за и независими от предприятието от обществен интерес. Независим член на одитен комитет не може да е:\n\n1. (изм. - ДВ, бр. 18 от 2020 г., в сила от 28.02.2020 г.) изпълнителен член на орган на управление или контрол или служител на предприятието;\n\n2. лице, което е в трайни търговски отношения с предприятието;\n\n3. (изм. - ДВ, бр. 18 от 2020 г., в сила от 28.02.2020 г.) член на орган на управление или контрол, прокурист или служител на лице по т. 2;\n\n4. (изм. - ДВ, бр. 18 от 2020 г., в сила от 28.02.2020 г.) свързано лице с друг член на орган на управление или контрол или с член на одитния комитет на предприятието от обществен интерес.\n\n(5) Липсата на обстоятелствата по ал. 4 се установява с писмена декларация, подадена преди датата на избора до общото събрание от всяко номинирано лице за член на одитен комитет. Когато едно или повече от тези обстоятелства възникнат след избора, съответният член на одитния комитет незабавно уведомява писмено управителните и надзорните органи на предприятието и прекратява изпълняването на функциите си, като на негово място на следващото общо събрание се избира нов член.\n\n(6) Председателят на одитния комитет се избира от неговите членове. Председателят също трябва да отговаря на изискванията по ал. 4.\n\n(7) (Доп. - ДВ, бр. 79 от 2024 г.) Общото събрание на акционерите или съдружниците одобрява статут на одитния комитет, в който се определят неговите функции, права и отговорности по отношение на финансовия одит и ангажиментите за сигурност по устойчивостта, вътрешния контрол и вътрешния одит, както и взаимоотношенията му с органите за управление.\n\n(8) (Доп. - ДВ, бр. 79 от 2024 г.) С решение на общото събрание на акционерите или съдружниците могат да се създават одитни комитети и в други предприятия. Одитните комитети осъществяват дейността си в съответствие с този закон.\n\nПрава и задължения на одитния комитет Чл. 108. (1) Одитният комитет: 1. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) информира органите на управление или контрол на предприятието за резултатите от задължителния одит и пояснява по какъв начин задължителният одит е допринесъл за достоверността на финансовото отчитане и когато е приложимо - отчитането на устойчивостта, както и ролята на одитния комитет в този процес; 2. (изм. - ДВ, бр. 79 от 2024 г.) наблюдава процеса на финансово отчитане и когато е приложимо - на отчитането на устойчивостта, и представя препоръки и предложения, за да се гарантира достоверност на изготвяните и издавани отчети; 3. (изм. и доп. - ДВ, бр. 79 от 2024 г.) наблюдава ефективността на вътрешната контролна система, на системата за управление на риска и на дейността по вътрешен одит в предприятието по отношение на финансовото отчитане и когато е приложимо - по отношение отчитането на устойчивостта; 4. (изм. и доп. - ДВ, бр. 79 от 2024 г.) наблюдава извършването на задължителния одит на годишните финансови отчети и когато е приложимо - на задължителния ангажимент за сигурност по устойчивостта, като взема предвид констатациите и заключенията на Комисията по прилагането на чл. 26, параграф 6 от Регламент (ЕС) № 537/2014 ; 5. проверява и наблюдава независимостта на регистрираните одитори в съответствие с изискванията на глави шеста и седма от закона, както и с чл. 6 от Регламент (ЕС) № 537/2014 , включително целесъобразността на предоставянето на услуги извън одита на одитираното предприятие по чл. 5 от същия регламент; 6. (изм. - ДВ, бр. 18 от 2020 г., в сила от 28.02.2020 г.) отговаря за процедурата за подбор на регистрирания одитор и препоръчва назначаването му с изключение на случаите, когато одитираното предприятие разполага с комисия за провеждане на процедура за подбор; когато предприятието разполага с комисия за провеждане на процедура за подбор, одитният комитет наблюдава нейната работа, като въз основа на резултатите от нея предлага на общото събрание на акционерите или съдружниците възлагане на одиторския ангажимент в съответствие с изискванията на чл. 16 от Регламент (ЕС) № 537/2014 ; 7. (изм. и доп. - ДВ, бр. 18 от 2020 г., в сила от 28.02.2020 г.) уведомява чрез своя председател Комисията, както и органите на управление или контрол на предприятието за всяко дадено одобрение по чл. 64, ал. 3 и чл. 66, ал. 3 в 7-дневен срок от датата на решението; 8. отчита дейността си пред органа по назначаване; 9. (изм. - ДВ, бр. 18 от 2020 г., в сила от 28.02.2020 г.) изготвя и чрез своя председател предоставя на Комисията в срок до 31 май годишен доклад за дейността си; докладът се изготвя по форма и със съдържание съгласно приета от Комисията наредба. (2) Управителният орган на предприятието осигурява достатъчни ресурси на одитния комитет за ефективно изпълнение на задълженията му. (3) (Изм. - ДВ, бр. 18 от 2020 г., в сила от 28.02.2020 г.) Членовете на органите на управление или контрол и служителите на предприятието са длъжни да оказват съдействие на одитния комитет при изпълнение на дейността му, включително да предоставят в разумни срокове поисканата от него информация.\n\nПрава и задължения на одитния комитет\n\nЧл. 108. (1) Одитният комитет:\n\n1. (изм. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) информира органите на управление или контрол на предприятието за резултатите от задължителния одит и пояснява по какъв начин задължителният одит е допринесъл за достоверността на финансовото отчитане и когато е приложимо - отчитането на устойчивостта, както и ролята на одитния комитет в този процес;\n\n2. (изм. - ДВ, бр. 79 от 2024 г.) наблюдава процеса на финансово отчитане и когато е приложимо - на отчитането на устойчивостта, и представя препоръки и предложения, за да се гарантира достоверност на изготвяните и издавани отчети;\n\n3. (изм. и доп. - ДВ, бр. 79 от 2024 г.) наблюдава ефективността на вътрешната контролна система, на системата за управление на риска и на дейността по вътрешен одит в предприятието по отношение на финансовото отчитане и когато е приложимо - по отношение отчитането на устойчивостта;\n\n4. (изм. и доп. - ДВ, бр. 79 от 2024 г.) наблюдава извършването на задължителния одит на годишните финансови отчети и когато е приложимо - на задължителния ангажимент за сигурност по устойчивостта, като взема предвид констатациите и заключенията на Комисията по прилагането на чл. 26, параграф 6 от Регламент (ЕС) № 537/2014 ;\n\n5. проверява и наблюдава независимостта на регистрираните одитори в съответствие с изискванията на глави шеста и седма от закона, както и с чл. 6 от Регламент (ЕС) № 537/2014 , включително целесъобразността на предоставянето на услуги извън одита на одитираното предприятие по чл. 5 от същия регламент;\n\n6. (изм. - ДВ, бр. 18 от 2020 г., в сила от 28.02.2020 г.) отговаря за процедурата за подбор на регистрирания одитор и препоръчва назначаването му с изключение на случаите, когато одитираното предприятие разполага с комисия за провеждане на процедура за подбор; когато предприятието разполага с комисия за провеждане на процедура за подбор, одитният комитет наблюдава нейната работа, като въз основа на резултатите от нея предлага на общото събрание на акционерите или съдружниците възлагане на одиторския ангажимент в съответствие с изискванията на чл. 16 от Регламент (ЕС) № 537/2014 ;\n\n7. (изм. и доп. - ДВ, бр. 18 от 2020 г., в сила от 28.02.2020 г.) уведомява чрез своя председател Комисията, както и органите на управление или контрол на предприятието за всяко дадено одобрение по чл. 64, ал. 3 и чл. 66, ал. 3 в 7-дневен срок от датата на решението;\n\n8. отчита дейността си пред органа по назначаване;\n\n9. (изм. - ДВ, бр. 18 от 2020 г., в сила от 28.02.2020 г.) изготвя и чрез своя председател предоставя на Комисията в срок до 31 май годишен доклад за дейността си; докладът се изготвя по форма и със съдържание съгласно приета от Комисията наредба.\n\n(2) Управителният орган на предприятието осигурява достатъчни ресурси на одитния комитет за ефективно изпълнение на задълженията му.\n\n(3) (Изм. - ДВ, бр. 18 от 2020 г., в сила от 28.02.2020 г.) Членовете на органите на управление или контрол и служителите на предприятието са длъжни да оказват съдействие на одитния комитет при изпълнение на дейността му, включително да предоставят в разумни срокове поисканата от него информация.\n\nНаблюдение, оценка и мерки на Комисията по отношение дейността на одитните комитети Чл. 109. (1) (Доп. - ДВ, бр. 79 от 2024 г.) Комисията извършва редовно наблюдение на качеството, развитието и конкуренцията на пазара на предоставяне на услуги във връзка със задължителния одит на предприятията от обществен интерес съгласно изискванията на чл. 27 от Регламент (ЕС) № 537/2014, включително на дейността на одитните комитети. (2) (Нова - ДВ, бр. 18 от 2020 г., в сила от 28.02.2020 г.) Комисията организира създаването и поддържа Регистър на одитните комитети в предприятията от обществен интерес за целите на публичния надзор съгласно чл. 12, ал. 3 . (3) (Нова - ДВ, бр. 18 от 2020 г., в сила от 28.02.2020 г.) Регистърът по ал. 2 съдържа следната информация: 1. наименование на предприятието; 2. единен идентификационен код на предприятието; 3. имената на председателя и на членовете на одитния комитет; 4. (изм. - ДВ, бр. 79 от 2024 г.) телефон и електронен адрес за кореспонденция с одитния комитет. (4) (Нова - ДВ, бр. 18 от 2020 г., в сила от 28.02.2020 г.) Председателят на одитния комитет уведомява писмено Комисията в 14-дневен срок от настъпването или промяната в обстоятелство, подлежащо на вписване в регистъра по ал. 2. (5) (Нова - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра по ал. 2 се определят с наредба, приета от Комисията. (6) (Предишна ал. 2, изм. - ДВ, бр. 18 от 2020 г., в сила от 28.02.2020 г.) Комисията разработва, разпространява и актуализира методически насоки в областта на дейността на одитните комитети в предприятията от обществен интерес в съответствие с изискванията на този закон, приложимите актове на Европейския съюз и добрите практики. Комисията може да дава препоръки за подобряване дейността на одитните комитети в предприятията от обществен интерес.\n\nНаблюдение, оценка и мерки на Комисията по отношение дейността на одитните комитети\n\nЧл. 109. (1) (Доп. - ДВ, бр. 79 от 2024 г.) Комисията извършва редовно наблюдение на качеството, развитието и конкуренцията на пазара на предоставяне на услуги във връзка със задължителния одит на предприятията от обществен интерес съгласно изискванията на чл. 27 от Регламент (ЕС) № 537/2014, включително на дейността на одитните комитети.\n\n(2) (Нова - ДВ, бр. 18 от 2020 г., в сила от 28.02.2020 г.) Комисията организира създаването и поддържа Регистър на одитните комитети в предприятията от обществен интерес за целите на публичния надзор съгласно чл. 12, ал. 3 .\n\n(3) (Нова - ДВ, бр. 18 от 2020 г., в сила от 28.02.2020 г.) Регистърът по ал. 2 съдържа следната информация:\n\n1. наименование на предприятието;\n\n2. единен идентификационен код на предприятието;\n\n3. имената на председателя и на членовете на одитния комитет;\n\n4. (изм. - ДВ, бр. 79 от 2024 г.) телефон и електронен адрес за кореспонденция с одитния комитет.\n\n(4) (Нова - ДВ, бр. 18 от 2020 г., в сила от 28.02.2020 г.) Председателят на одитния комитет уведомява писмено Комисията в 14-дневен срок от настъпването или промяната в обстоятелство, подлежащо на вписване в регистъра по ал. 2.\n\n(5) (Нова - ДВ, бр. 18 от 2020 г., в сила от 28.02.2020 г.) Условията и редът за съставяне и поддържане на регистъра по ал. 2 се определят с наредба, приета от Комисията.\n\n(6) (Предишна ал. 2, изм. - ДВ, бр. 18 от 2020 г., в сила от 28.02.2020 г.) Комисията разработва, разпространява и актуализира методически насоки в областта на дейността на одитните комитети в предприятията от обществен интерес в съответствие с изискванията на този закон, приложимите актове на Европейския съюз и добрите практики. Комисията може да дава препоръки за подобряване дейността на одитните комитети в предприятията от обществен интерес.\n\nЧаст пета. АДМИНИСТРАТИВНОНАКАЗАТЕЛНИ РАЗПОРЕДБИ\n\nЧаст пета. АДМИНИСТРАТИВНОНАКАЗАТЕЛНИ РАЗПОРЕДБИ\n\nАдминистративни нарушения и наказания Чл. 110. (1) (Изм. - ДВ, бр. 18 от 2020 г., в сила от 28.02.2020 г.) На регистриран одитор се налага глоба или имуществена санкция в размер до 10 на сто от общия обем на нетните приходи от продажби за предходната финансова година спрямо датата на установяване на нарушението, но не по-малко от 2000 лв., когато бъде установено, че: 1. е издал одиторски доклад с одиторско мнение или отказ от издаване на мнение, което не съответства на доказателствата, събрани при извършване на финансовия одит; 2. (изм. - ДВ, бр. 79 от 2024 г.) не е спазил изискванията на приложимите професионални стандарти, което е повлияло отрицателно върху резултатите от работата му и върху издаденото от него одиторско мнение; 3. не е спазил изискванията за независимост и липса на конфликт на интереси; 4. не е спазил изискванията за опазване на професионалната тайна по чл. 11 ; 5. не е изпълнил задължението за предоставяне на заместващия регистриран одитор на информацията съгласно чл. 31, ал. 1, т. 4 и/или ал. 2, т. 2 ; 6. не е спазил изискванията за съхраняване на одиторската документация по чл. 31, ал. 1, т. 10 ; 7. (изм. - ДВ, бр. 79 от 2024 г.) не е изпълнил задълженията по чл. 56, ал. 5, 6 или 7 за създаване и поддържане на досиета или същите са непълни; 8. не е изпълнил задължението за докладване на компетентен орган, осъществяващ надзор над предприятие от обществен интерес, както и на Комисията, или е предоставил непълна или невярна информация по чл. 61 ; 9. не е изпълнил задължението да публикува годишен доклад за прозрачност или публикуваният доклад съдържа непълна или невярна информация съгласно изискванията на чл. 62 ; 10. не е спазил ограниченията или забраните по чл. 64 ; 11. не е спазил изискванията за максимална продължителност по чл. 65 ; 12. не е спазил изискванията за възнагражденията по чл. 66 ; 13. откаже или не съдейства при извършването на инспекция и разследване или възпрепятства по друг начин функциите на Комисията или на ИДЕС; 14. не е издал одиторски доклад за задължителен финансов одит в предприятие от обществен интерес по негова вина, ако не са налице основателни причини по чл. 49, ал. 2 , или при отказ да продължи изпълнението на договора за одит, както и при неиздаване на одиторски доклад в определения срок, който поради датата на неговото по-късно издаване не може да изпълни целта, с която е бил възложен одитът; 15. не е предоставил на Комисията изискваната по този закон информация или я е предоставил по-късно от един месец след определения срок, или е предоставил непълна или невярна информация; 16. (изм. - ДВ, бр. 18 от 2020 г., в сила от 28.02.2020 г.) не е изпълнил предписанията по чл. 89, ал. 2, т. 2 ; 17. не е извършил преглед за контрол на качеството в съответствие с изискванията на чл. 8 от Регламент (ЕС) № 537/2014 ; 18. е извършил преглед за контрол на качеството по реда на чл. 8 от Регламент (ЕС) № 537/2014 и е издаден одиторски доклад с одиторско мнение или отказ от издаване на мнение, което не съответства на доказателствата, събрани при извършването на задължителния финансов одит, и това не е отразено адекватно от извършващия прегледа преди издаване на одиторския доклад; 19. не е представил в срока по чл. 11 от Регламент (ЕС) № 537/2014 допълнителен доклад за одитния комитет или е предаден такъв доклад с невярно или с непълно съдържание. (2) (Изм. - ДВ, бр. 18 от 2020 г., в сила от 28.02.2020 г.) Регистриран одитор се наказва с глоба в размер от 500 до 3000 лв. - за физически лица, или с имуществена санкция в размер от 500 до 5000 лв. - за юридически лица и еднолични търговци, когато бъде установено, че: 1. (изм. - ДВ, бр. 79 от 2024 г.) не са спазени други изисквания на приложимите професионални стандарти, непосочени в ал. 1; 2. е предоставена на Комисията изискваната от този закон информация до един месец след определения срок; 3. не са спазени други изисквания на този закон или актове на Комисията по прилагането му. (3) Когато нарушенията по ал. 1 или 2 са извършени от регистриран одитор, който извършва задължителен финансов одит и свързани с одита услуги от името на одиторското дружество, наказание се налага както на регистрирания одитор - физическо лице, така и на одиторското дружество, от чието име е извършен одитът. (4) Когато исканите по чл. 77, ал. 1, т. 9 и чл. 88, ал. 1 документи и информация не бъдат предоставени или са предоставени след определения срок, или ако са неверни или непълни, на съответното лице, различно от регистриран одитор, се налага глоба или имуществена санкция в размер от 500 до 2000 лв. (5) (Изм. - ДВ, бр. 18 от 2020 г., в сила от 28.02.2020 г.) Председател на управителен съвет или на надзорен съвет или председател на съвета на директорите или управител на предприятие от обществен интерес, който не изпълни задължението си по чл. 107, ал. 2 , се наказва с глоба в размер от 500 до 3000 лв. (6) На предприятие от обществен интерес, което не изпълни задължението си по чл. 107, ал. 1 , се налага имуществена санкция в размер от 2000 до 20 000 лв. (7) На предприятие от обществен интерес, което не изпълни задължението си по чл. 107, ал. 7 , се налага имуществена санкция в размер от 2000 до 20 000 лв. (8) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 108, ал. 1, т. 7 и 9 , се наказва с глоба в размер от 500 до 3000 лв. (9) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 109, ал. 4 , се наказва с глоба в размер от 200 до 2000 лв. (10) (Нова - ДВ, бр. 79 от 2024 г.) На регистриран одитор, който извърши финансов одит по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага глоба или имуществена санкция в размер на 10 на сто от общия обем на нетните приходи от продажби за предходната финансова година спрямо датата на влизане в сила на съответната мярка, но не по-малко от 5000 лв. (11) (Предишна ал. 8 - ДВ, бр. 18 от 2020 г., в сила от 28.02.2020 г., предишна ал. 10 - ДВ, бр. 79 от 2024 г.) При повторно нарушение се налага глоба или имуществена санкция в двоен размер. (12) (Предишна ал. 9 - ДВ, бр. 18 от 2020 г., в сила от 28.02.2020 г., предишна ал. 11 - ДВ, бр. 79 от 2024 г.) Актовете за установяване на нарушенията се съставят от инспекторите на Комисията и от оправомощени от председателя и контрольори от ИДЕС, на които е възложено извършването на инспекцията или разследването. (13) (Предишна ал. 10 - ДВ, бр. 18 от 2020 г., в сила от 28.02.2020 г., предишна ал. 12 - ДВ, бр. 79 от 2024 г.) Наказателните постановления се издават от председателя на Комисията. (14) (Предишна ал. 11 - ДВ, бр. 18 от 2020 г., в сила от 28.02.2020 г., предишна ал. 13 - ДВ, бр. 79 от 2024 г.) Съставянето на актовете, издаването, обжалването и изпълнението на наказателните постановления се извършват по реда на Закона за административните нарушения и наказания . (15) (Нова - ДВ, бр. 79 от 2024 г.) Разпоредбите на ал. 1 - 4 и 10 - 14 се прилагат съответно и за регистрираните одитори по устойчивостта във връзка с извършени ангажименти за сигурност по устойчивостта.\n\nАдминистративни нарушения и наказания\n\nЧл. 110. (1) (Изм. - ДВ, бр. 18 от 2020 г., в сила от 28.02.2020 г.) На регистриран одитор се налага глоба или имуществена санкция в размер до 10 на сто от общия обем на нетните приходи от продажби за предходната финансова година спрямо датата на установяване на нарушението, но не по-малко от 2000 лв., когато бъде установено, че:\n\n1. е издал одиторски доклад с одиторско мнение или отказ от издаване на мнение, което не съответства на доказателствата, събрани при извършване на финансовия одит;\n\n2. (изм. - ДВ, бр. 79 от 2024 г.) не е спазил изискванията на приложимите професионални стандарти, което е повлияло отрицателно върху резултатите от работата му и върху издаденото от него одиторско мнение;\n\n3. не е спазил изискванията за независимост и липса на конфликт на интереси;\n\n4. не е спазил изискванията за опазване на професионалната тайна по чл. 11 ;\n\n5. не е изпълнил задължението за предоставяне на заместващия регистриран одитор на информацията съгласно чл. 31, ал. 1, т. 4 и/или ал. 2, т. 2 ;\n\n6. не е спазил изискванията за съхраняване на одиторската документация по чл. 31, ал. 1, т. 10 ;\n\n7. (изм. - ДВ, бр. 79 от 2024 г.) не е изпълнил задълженията по чл. 56, ал. 5, 6 или 7 за създаване и поддържане на досиета или същите са непълни;\n\n8. не е изпълнил задължението за докладване на компетентен орган, осъществяващ надзор над предприятие от обществен интерес, както и на Комисията, или е предоставил непълна или невярна информация по чл. 61 ;\n\n9. не е изпълнил задължението да публикува годишен доклад за прозрачност или публикуваният доклад съдържа непълна или невярна информация съгласно изискванията на чл. 62 ;\n\n10. не е спазил ограниченията или забраните по чл. 64 ;\n\n11. не е спазил изискванията за максимална продължителност по чл. 65 ;\n\n12. не е спазил изискванията за възнагражденията по чл. 66 ;\n\n13. откаже или не съдейства при извършването на инспекция и разследване или възпрепятства по друг начин функциите на Комисията или на ИДЕС;\n\n14. не е издал одиторски доклад за задължителен финансов одит в предприятие от обществен интерес по негова вина, ако не са налице основателни причини по чл. 49, ал. 2 , или при отказ да продължи изпълнението на договора за одит, както и при неиздаване на одиторски доклад в определения срок, който поради датата на неговото по-късно издаване не може да изпълни целта, с която е бил възложен одитът;\n\n15. не е предоставил на Комисията изискваната по този закон информация или я е предоставил по-късно от един месец след определения срок, или е предоставил непълна или невярна информация;\n\n16. (изм. - ДВ, бр. 18 от 2020 г., в сила от 28.02.2020 г.) не е изпълнил предписанията по чл. 89, ал. 2, т. 2 ;\n\n17. не е извършил преглед за контрол на качеството в съответствие с изискванията на чл. 8 от Регламент (ЕС) № 537/2014 ;\n\n18. е извършил преглед за контрол на качеството по реда на чл. 8 от Регламент (ЕС) № 537/2014 и е издаден одиторски доклад с одиторско мнение или отказ от издаване на мнение, което не съответства на доказателствата, събрани при извършването на задължителния финансов одит, и това не е отразено адекватно от извършващия прегледа преди издаване на одиторския доклад;\n\n19. не е представил в срока по чл. 11 от Регламент (ЕС) № 537/2014 допълнителен доклад за одитния комитет или е предаден такъв доклад с невярно или с непълно съдържание.\n\n(2) (Изм. - ДВ, бр. 18 от 2020 г., в сила от 28.02.2020 г.) Регистриран одитор се наказва с глоба в размер от 500 до 3000 лв. - за физически лица, или с имуществена санкция в размер от 500 до 5000 лв. - за юридически лица и еднолични търговци, когато бъде установено, че:\n\n1. (изм. - ДВ, бр. 79 от 2024 г.) не са спазени други изисквания на приложимите професионални стандарти, непосочени в ал. 1;\n\n2. е предоставена на Комисията изискваната от този закон информация до един месец след определения срок;\n\n3. не са спазени други изисквания на този закон или актове на Комисията по прилагането му.\n\n(3) Когато нарушенията по ал. 1 или 2 са извършени от регистриран одитор, който извършва задължителен финансов одит и свързани с одита услуги от името на одиторското дружество, наказание се налага както на регистрирания одитор - физическо лице, така и на одиторското дружество, от чието име е извършен одитът.\n\n(4) Когато исканите по чл. 77, ал. 1, т. 9 и чл. 88, ал. 1 документи и информация не бъдат предоставени или са предоставени след определения срок, или ако са неверни или непълни, на съответното лице, различно от регистриран одитор, се налага глоба или имуществена санкция в размер от 500 до 2000 лв.\n\n(5) (Изм. - ДВ, бр. 18 от 2020 г., в сила от 28.02.2020 г.) Председател на управителен съвет или на надзорен съвет или председател на съвета на директорите или управител на предприятие от обществен интерес, който не изпълни задължението си по чл. 107, ал. 2 , се наказва с глоба в размер от 500 до 3000 лв.\n\n(6) На предприятие от обществен интерес, което не изпълни задължението си по чл. 107, ал. 1 , се налага имуществена санкция в размер от 2000 до 20 000 лв.\n\n(7) На предприятие от обществен интерес, което не изпълни задължението си по чл. 107, ал. 7 , се налага имуществена санкция в размер от 2000 до 20 000 лв.\n\n(8) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 108, ал. 1, т. 7 и 9 , се наказва с глоба в размер от 500 до 3000 лв.\n\n(9) (Нова - ДВ, бр. 18 от 2020 г., в сила от 28.02.2020 г.) Председател на одитен комитет на предприятие от обществен интерес, който не изпълни задълженията си по чл. 109, ал. 4 , се наказва с глоба в размер от 200 до 2000 лв.\n\n(10) (Нова - ДВ, бр. 79 от 2024 г.) На регистриран одитор, който извърши финансов одит по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага глоба или имуществена санкция в размер на 10 на сто от общия обем на нетните приходи от продажби за предходната финансова година спрямо датата на влизане в сила на съответната мярка, но не по-малко от 5000 лв.\n\n(11) (Предишна ал. 8 - ДВ, бр. 18 от 2020 г., в сила от 28.02.2020 г., предишна ал. 10 - ДВ, бр. 79 от 2024 г.) При повторно нарушение се налага глоба или имуществена санкция в двоен размер.\n\n(12) (Предишна ал. 9 - ДВ, бр. 18 от 2020 г., в сила от 28.02.2020 г., предишна ал. 11 - ДВ, бр. 79 от 2024 г.) Актовете за установяване на нарушенията се съставят от инспекторите на Комисията и от оправомощени от председателя и контрольори от ИДЕС, на които е възложено извършването на инспекцията или разследването.\n\n(13) (Предишна ал. 10 - ДВ, бр. 18 от 2020 г., в сила от 28.02.2020 г., предишна ал. 12 - ДВ, бр. 79 от 2024 г.) Наказателните постановления се издават от председателя на Комисията.\n\n(14) (Предишна ал. 11 - ДВ, бр. 18 от 2020 г., в сила от 28.02.2020 г., предишна ал. 13 - ДВ, бр. 79 от 2024 г.) Съставянето на актовете, издаването, обжалването и изпълнението на наказателните постановления се извършват по реда на Закона за административните нарушения и наказания .\n\n(15) (Нова - ДВ, бр. 79 от 2024 г.) Разпоредбите на ал. 1 - 4 и 10 - 14 се прилагат съответно и за регистрираните одитори по устойчивостта във връзка с извършени ангажименти за сигурност по устойчивостта.\n\nСпоразумение за прекратяване на административнонаказателното производство Чл. 110а. (Нов - ДВ, бр. 18 от 2020 г., в сила от 28.02.2020 г.) До издаване на наказателно постановление, но не по-късно от 30 дни от предявяване на акта за установяване на административно нарушение, между административнонаказващия орган и нарушителя може да бъде постигнато споразумение за прекратяване на административнонаказателното производство за нарушения по чл. 110, ал. 1 и 2 , освен в случаите на повторност или когато деянието съставлява престъпление.\n\nСпоразумение за прекратяване на административнонаказателното производство\n\nЧл. 110а. (Нов - ДВ, бр. 18 от 2020 г., в сила от 28.02.2020 г.) До издаване на наказателно постановление, но не по-късно от 30 дни от предявяване на акта за установяване на административно нарушение, между административнонаказващия орган и нарушителя може да бъде постигнато споразумение за прекратяване на административнонаказателното производство за нарушения по чл. 110, ал. 1 и 2 , освен в случаите на повторност или когато деянието съставлява престъпление.\n\nСключване на споразумение за прекратяване на административнонаказателното производство Чл. 110б. (Нов - ДВ, бр. 18 от 2020 г., в сила от 28.02.2020 г.) (1) Споразумението се изготвя в писмена форма и отразява съгласието на административнонаказващия орган и нарушителя по следните въпроси: 1. има ли извършено деяние, извършено ли е то от нарушителя и извършено ли е виновно, съставлява ли деянието административно нарушение; 2. какъв да бъде размерът на наказанието. (2) Със споразумението не може да се определя размер на глобата или на имуществената санкция, по-нисък от 70 на сто от минималния размер, предвиден за конкретното административно нарушение. (3) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение. (4) В 14-дневен срок от подписване на споразумението за прекратяване на административнонаказателното производство Комисията приема решение, с което одобрява или отказва да одобри споразумението. Решението, с което се одобрява споразумение за прекратяване на административнонаказателното производство, се изпраща на съответния прокурор в 7-дневен срок от неговото издаване. (5) Споразумението се одобрява, ако са спазени изискванията на закона. (6) Решението по ал. 4, с което се одобрява споразумение за прекратяване на административнонаказателното производство, подлежи на протест от прокурора по отношение на неговата законосъобразност пред съда по реда на Административнопроцесуалния кодекс , като протестът не спира изпълнението на решението. Извън случая по предходното изречение решението по ал. 4 не подлежи на обжалване или протест. (7) Сроковете за издаване на наказателно постановление спират да текат от момента на образуване на съдебно производство по протест на прокурора до неговото приключване. (8) В случаите, когато споразумението за прекратяване на административнонаказателното производство не бъде одобрено или решението, с което е одобрено, бъде отменено от съда, административнонаказващият орган издава наказателно постановление по общия ред.\n\nСключване на споразумение за прекратяване на административнонаказателното производство\n\nЧл. 110б. (Нов - ДВ, бр. 18 от 2020 г., в сила от 28.02.2020 г.) (1) Споразумението се изготвя в писмена форма и отразява съгласието на административнонаказващия орган и нарушителя по следните въпроси:\n\n1. има ли извършено деяние, извършено ли е то от нарушителя и извършено ли е виновно, съставлява ли деянието административно нарушение;\n\n2. какъв да бъде размерът на наказанието.\n\n(2) Със споразумението не може да се определя размер на глобата или на имуществената санкция, по-нисък от 70 на сто от минималния размер, предвиден за конкретното административно нарушение.\n\n(3) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение.\n\n(4) В 14-дневен срок от подписване на споразумението за прекратяване на административнонаказателното производство Комисията приема решение, с което одобрява или отказва да одобри споразумението. Решението, с което се одобрява споразумение за прекратяване на административнонаказателното производство, се изпраща на съответния прокурор в 7-дневен срок от неговото издаване.\n\n(5) Споразумението се одобрява, ако са спазени изискванията на закона.\n\n(6) Решението по ал. 4, с което се одобрява споразумение за прекратяване на административнонаказателното производство, подлежи на протест от прокурора по отношение на неговата законосъобразност пред съда по реда на Административнопроцесуалния кодекс , като протестът не спира изпълнението на решението. Извън случая по предходното изречение решението по ал. 4 не подлежи на обжалване или протест.\n\n(7) Сроковете за издаване на наказателно постановление спират да текат от момента на образуване на съдебно производство по протест на прокурора до неговото приключване.\n\n(8) В случаите, когато споразумението за прекратяване на административнонаказателното производство не бъде одобрено или решението, с което е одобрено, бъде отменено от съда, административнонаказващият орган издава наказателно постановление по общия ред.\n\nВлизане в сила на споразумението за прекратяване на административнонаказателното производство Чл. 110в. (Нов - ДВ, бр. 18 от 2020 г., в сила от 28.02.2020 г.) (1) Споразумението за прекратяване на административнонаказателното производство влиза в сила, ако в 7-дневен срок от уведомяването на нарушителя за одобряването му определената глоба и/или имуществена санкция са платени. (2) В случай на неплащане в срока по ал. 1 на глобата и/или на имуществената санкция производството продължава с издаване на наказателно постановление по общия ред.\n\nВлизане в сила на споразумението за прекратяване на административнонаказателното производство\n\nЧл. 110в. (Нов - ДВ, бр. 18 от 2020 г., в сила от 28.02.2020 г.) (1) Споразумението за прекратяване на административнонаказателното производство влиза в сила, ако в 7-дневен срок от уведомяването на нарушителя за одобряването му определената глоба и/или имуществена санкция са платени.\n\n(2) В случай на неплащане в срока по ал. 1 на глобата и/или на имуществената санкция производството продължава с издаване на наказателно постановление по общия ред.\n\nПубликуване на информация за наложените административни наказания и предприетите административни мерки Чл. 111. (1) Комисията публикува на интернет страницата си всички наложени и влезли в сила административни наказания и надзорни мерки, като се посочва информация за вида и естеството на нарушението и за самоличността на физическото или юридическото лице, по отношение на което същите са наложени. (2) Комисията публикува информацията по ал. 1 на анонимна основа, когато: 1. санкцията е наложена на физическо лице и след предварителна оценка на пропорционалността на публикуването на лични данни се установи, че това публикуване е непропорционално; 2. публикуването би застрашило стабилността на финансовите пазари или текущо разследване; 3. публикуването би причинило непропорционални вреди на засегнатите институции или лица; 4. (нова - ДВ, бр. 18 от 2020 г., в сила от 28.02.2020 г.) е сключено споразумение за прекратяване на административнонаказателно производство по реда на чл. 110а - 110в .\n\nПубликуване на информация за наложените административни наказания и предприетите административни мерки\n\nЧл. 111. (1) Комисията публикува на интернет страницата си всички наложени и влезли в сила административни наказания и надзорни мерки, като се посочва информация за вида и естеството на нарушението и за самоличността на физическото или юридическото лице, по отношение на което същите са наложени.\n\n(2) Комисията публикува информацията по ал. 1 на анонимна основа, когато:\n\n1. санкцията е наложена на физическо лице и след предварителна оценка на пропорционалността на публикуването на лични данни се установи, че това публикуване е непропорционално;\n\n2. публикуването би застрашило стабилността на финансовите пазари или текущо разследване;\n\n3. публикуването би причинило непропорционални вреди на засегнатите институции или лица;\n\n4. (нова - ДВ, бр. 18 от 2020 г., в сила от 28.02.2020 г.) е сключено споразумение за прекратяване на административнонаказателно производство по реда на чл. 110а - 110в .\n\nДопълнителни разпоредби\n\nДопълнителни разпоредби\n\n§ 1. По смисъла на този закон: 1. \" Дейност, аналогична на финансов одит \" е дейността като инспектор в Комисията за публичен надзор над регистрираните одитори. 2. \" Добра репутация \" е налице, когато регистрираният одитор - физическо лице, или съдружниците, членовете на управителните или контролните органи на одиторско дружество не са осъждани за умишлено престъпление от общ характер и не са лишени от право да упражняват одиторска професия или дейност или други подобни професии или дейности в областта на финансите и счетоводството. 3. (доп. - ДВ, бр. 79 от 2024 г.) \" Държава членка по произход \" е друга държава - членка на Европейския съюз, която е дала разрешение на регистриран одитор или одиторско дружество да извършва финансов одит или ангажименти за сигурност по устойчивостта в тази държава съгласно националното и законодателство в съответствие с изискванията на чл. 3, параграф 1 от Директива 2006/43/ЕС . 4. (доп. - ДВ, бр. 79 от 2024 г.) \" Експерт \" е физическо лице със специфични познания за финансовите пазари, счетоводството, финансовото отчитане, отчитането на устойчивостта, одитиране или други области, свързани с проверките и практиката на извършваните одити по този закон. 5. \" Заинтересовано лице \" е лице, което притежава правен интерес от дейността на регистриран одитор, Комисията или ИДЕС. 5а. (нова - ДВ, бр. 79 от 2024 г.) \" Изразяване на сигурност по устойчивостта \" е изпълнение на процедурите при ангажимент за сигурност по устойчивостта, в резултат от които регистрираният одитор по устойчивостта формира одиторско мнение, съответно одиторско заключение, изразено в съответствие с чл. 34, параграф 1, ал. 2, буква \"а а\" и чл. 34, параграф 2 от Директива 2013/34/ЕС и приложимите професионални стандарти. 6. (изм. - ДВ, бр. 79 от 2024 г.) \" Инспектор \" е лице, което е в служебни или в извънтрудови правоотношения с Комисията, има подходящо професионално образование и съответстващ опит в областта на финансовия одит, изразяването на сигурност по устойчивостта, финансовото отчитане и отчитането по устойчивостта, не упражнява дейност, свързана с финансовия одит и изразяването на сигурност по устойчивостта, и е преминало обучение за контрол на качеството на дейността на регистрираните одитори. 7. (доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) \" Инспекция \" е съвкупност от процедури за преглед на работата на регистрираните одитори с цел да се гарантира качеството на дейността им и включва оценка за спазването на приложимите професионални стандарти и на изискванията за независимост, на количеството и качеството на изразходваните ресурси, на полученото одиторско възнаграждение и на системата за управление на качеството. Инспекциите могат да са планови и извънпланови, както и пълни и тематични. Пълните инспекции са с обхват съгласно чл. 85, ал. 1, т. 1 - 5 . Тематичните инспекции са с ограничен обхват спрямо изискванията по чл. 85, ал. 1, т. 1 - 5 , като обхватът се определя с решение на Комисията. 8. (доп. - ДВ, бр. 79 от 2024 г.) \" Комисия за подбор \" е комисия, в която акционерите или съдружниците имат съществено влияние и на която е възложено да направи препоръка относно избора на регистриран одитор. 9. (доп. - ДВ, бр. 79 от 2024 г.) \" Компетентен орган на трета държава \" е органът, който отговаря за публичния надзор или за одобряването и регистрацията на лицата, извършващи одит на годишните финансови отчети и изразяващи сигурност по устойчивостта в държави, които не са членки на Европейския съюз. 10. \" Компетентен орган \" е органът или органите, определени със закон, на които са възложени регулирането и/или надзорът над дейността на регистрираните одитори или конкретни функции от регулирането или надзора. Позоваването на \"компетентен орган\" в конкретен член означава позоваване на органа, отговарящ за функциите, посочени в същия член. 11. (доп. - ДВ, бр. 79 от 2024 г.) \" Контрольор \" е лице - член или служител на ИДЕС, преминало обучение за контрол на качеството на дейността на регистрираните одитори и утвърдено от съвета за контрол по качеството на одиторските услуги при ИДЕС. 12. (доп. - ДВ, бр. 79 от 2024 г.) \" Лице, което не упражнява дейност, свързана с финансовия одит и с изразяването на сигурност по устойчивостта \" е всяко физическо лице, което по време на участието си в публичния надзор и през тригодишния период, непосредствено предхождащ това му участие, не е извършвало финансов одит и/или ангажименти за сигурност по устойчивостта по смисъла на този закон, не е притежавало дялове, акции или други ценни книжа, емитирани от одиторско предприятие, не е било член на управителен или контролен орган на одиторско дружество и не е било наето от одиторско дружество или свързано по друг начин с него такова дружество. 13. \" Нетни приходи от продажби \" са общите суми от продажби, получени от дейността на регистрирания одитор, намалени с търговските отстъпки, данъка върху добавената стойност и други данъци, пряко свързани с приходите. Когато регистрираният одитор упражнява одиторска дейност пряко, нетните приходи от продажби за целите на закона обхващат общите суми от продажби, получени от физическото лице пряко, от дейността на търговското дружество, чрез което предоставя одиторски услуги, както и от участието му в гражданско дружество по Закона за задълженията и договорите , когато е приложимо. 14. (изм. - ДВ, бр. 79 от 2024 г.) \" Области, свързани с финансовия одит и с изразяването на сигурност по устойчивостта \" са вътрешният одит, външният одит в публичния сектор, независимият финансов одит, отчитането на устойчивостта, ангажименти за изразяване на сигурност по устойчивостта, финансовото отчитане и счетоводството. 14а. (нова - ДВ, бр. 18 от 2020 г., в сила от 28.02.2020 г.) \" Одитен комитет \" е специализиран, наблюдаващ, консултативен орган с правомощията по чл. 108, ал. 1 . 14б. (нова - ДВ, бр. 79 от 2024 г.) \" Ограничена степен на сигурност \" е такава степен на сигурност, при която одиторският риск е намален до приемливо ниво при конкретните обстоятелства на ангажимента, но е по-висок от този при ангажимент за изразяване на разумна степен на сигурност. Видът, времето на изпълнение и обемът на процедурите при ангажименти с ограничена степен на сигурност са по-ограничени спрямо тези при ангажименти за разумна степен на сигурност. Тя се изразява като негативно одиторско заключение в одиторския доклад като уверение, че не са установени въпроси, факти и обстоятелства, които да пораждат съмнение в регистрирания одитор, че информацията - обект на одит или друг ангажимент за сигурност, не съдържа съществени неправилни отчитания. 15. (доп. - ДВ, бр. 79 от 2024 г.) \" Одитор на група \" е регистриран одитор, който извършва финансов одит на консолидирани финансови отчети на предприятие или когато е приложимо - извършва ангажименти за сигурност на консолидиран отчет за устойчивостта. 16. (изм. - ДВ, бр. 79 от 2024 г.) \" Одитор от трета държава \" е физическо лице, което притежава правоспособност за извършването на финансов одит на годишни финансови отчети или когато е приложимо - за извършването на ангажименти за сигурност по устойчивостта, на предприятие, учредено в трета държава, и което е различно от лице, регистрирано в държава - членка на Европейския съюз. 17. \" Одиторска мрежа \" е обединение, към което принадлежи регистриран одитор или одиторското дружество и което има за цел сътрудничество, подялба на приходи или разходи, или съсобственост на акции, контрол или управление, общи политики и процедури за контрол на качеството, обща бизнес стратегия, използване на обща фирма или на значителна част от професионалните ресурси. 18. (доп. - ДВ, бр. 79 от 2024 г.) \" Одиторска професия \" е професията на регистрираните одитори по предоставянето на услуги по финансов одит, изразяване на сигурност по устойчивостта, свързани с одита услуги или аналогични на тях, пряко или чрез одиторско дружество. 19. (доп. - ДВ, бр. 79 от 2024 г.) \" Одиторски ангажимент \" е ангажимент за финансов одит или ангажимент за сигурност по устойчивостта. 19а. (нова - ДВ, бр. 79 от 2024 г.) \" Одиторско дружество \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на отчети за устойчивостта, и което е вписано в регистъра по чл. 20 . 20. (доп. - ДВ, бр. 79 от 2024 г.) \" Одиторско дружество от трета държава \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на предприятие, учредено в трета държава, и което е различно от предприятието, регистрирано като одиторско дружество в държава - членка на Европейския съюз. 21. \" Опит в областта на финансовия одит \" е опитът в областта на счетоводството, финансовото отчитане и одита. 21а. (нова - ДВ, бр. 79 от 2024 г.) \" Опит в областта на изразяването на сигурност по устойчивостта \" е опитът в областта на извършването на ангажименти за сигурност по устойчивостта, отчитането на устойчивостта или други услуги, свързани с отчитането на корпоративното устойчиво развитие. 22. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) \" Основен предмет на дейност \" е дейността на търговското дружество, когато общата стойност на нетните приходи от продажби от тази дейност е повече от 50 на сто от общата стойност на нетните приходи от продажби за отчетния период. В сумата на нетните приходи от продажби от финансов одит и от ангажименти за сигурност по устойчивостта се включват и приходите от изпълнение на ангажименти, различни от финансов одит или от ангажименти за сигурност по устойчивостта, които по закон се изискват от регистриран одитор, както и приходите от изпълнение на одиторски услуги към компоненти за целите на финансов одит и ангажименти за сигурност по устойчивостта на група. 23. \" Отговорен одитор \" е одитор: а) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит, или когато е приложимо - за извършването на ангажимента за сигурност по устойчивостта, от името на одиторското дружество, или б) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит на финансовите отчети или когато е приложимо - за извършването на ангажимента за сигурност по устойчивостта, на групата, и одитор, определен като ръководещ и основно отговорен за извършването на одита на финансовите отчети или когато е приложимо - за извършването на ангажимента за сигурност по устойчивостта, на основните дъщерни компании, в случаи на одит на група, или в) (доп. - ДВ, бр. 79 от 2024 г.) който подписва одиторския доклад за финансов одит или когато е приложимо - по ангажимента за сигурност по устойчивостта. 23а. (нова - ДВ, бр. 79 от 2024 г.) \" Отчет за устойчивостта \" е отчетът относно устойчивото развитие по смисъла на чл. 2, т. 18 от Директива 2013/34/ЕС и Закона за счетоводството . 24. \" Предприятие \" е понятие по смисъла на чл. 2 от Закона за счетоводството . 25. (изм. и доп. - ДВ, бр. 79 от 2024 г.) \" Повторно \" е нарушението, извършено в едногодишен срок от издаването на влязло в сила наказателното постановление или сключено споразумение по реда на чл. 110а , съответно от издаването на влязло в сила решение за налагане на дисциплинарна мярка, с което на нарушителя е наложено наказание, съответно наложена дисциплинарна мярка, за същото по вид нарушение. 26. \" Предприятие от обществен интерес \" е понятие по смисъла на § 1, т. 22 от допълнителните разпоредби на Закона за счетоводството . 26а. (нова - ДВ, бр. 79 от 2024 г.) \" Признати форми на обучение \" са формите на обучение, определени съгласно правилата по чл. 71, ал. 3, т. 4 . 27. \" Приложима рамка за финансово отчитане \" е възприетата от предприятието рамка за финансово отчитане при изготвяне на финансовия отчет, която е подходяща от гледна точка на естеството на предприятието и целта на финансовия отчет или която се изисква от закон или от друг нормативен акт. Приложимата рамка за финансово отчитане определя формата и съдържанието на финансовия отчет. 28. (изм. - ДВ, бр. 79 от 2024 г.) \" Приложима рамка за отчитане по устойчивостта \" е възприетата от предприятието отчетна рамка по устойчивостта, която е подходяща от гледна точка на естеството на предприятието и целта на отчета за устойчивостта или която се изисква от закон или от друг нормативен акт. Приложимата рамка за отчитане по устойчивостта определя формата и съдържанието на отчета за устойчивостта. 28а. (нова - ДВ, бр. 79 от 2024 г.) \" Принцип за съпоставимост и равностойност на изискванията \" е изискване за наличието на съпоставимост и равностойност на изискванията, прилагани едновременно от Комисията и компетентните органи на третите държави при вписването на регистрирани одитори и при предоставянето на работни документи, в съответствие с чл. 44, параграф 1 от Директива 2006/43/ЕО . 29. (отм. - ДВ, бр. 18 от 2020 г., в сила от 28.02.2020 г.) 29а. (нова - ДВ, бр. 79 от 2024 г.) \" Проверка \" по смисъла на чл. 38, ал. 6 е съвкупност от процедури за преглед на качеството на професионалната дейност на членовете на ИДЕС, както и извършването на инспекции в изпълнение на делегирана по чл. 85, ал. 3 функция. 30. \" Професионален скептицизъм \" е такова поведение, при което се поставя под въпрос и се отделя повишено внимание на условия, които може да са показателни за евентуални неточности, дължащи се на грешка или измама, както и критична оценка на одитните данни. 31. \" Професионална дейност на член на ИДЕС \" е дейността по предоставянето на услуги, изискващи счетоводни или свързани с тях умения, извършвани от членовете на ИДЕС, включващи ангажименти за финансов одит, за преглед на финансова информация и за изразяване на сигурност, различни от одит или преглед, по договорени процедури и за компилация. 32. (доп. - ДВ, бр. 79 от 2024 г.) \" Професионална дейност на регистрирания одитор \" е дейността по задължителен финансов одит, задължителен ангажимент за изразяване на сигурност по устойчивостта и свързани с одита услуги. 33. (изм. и доп. - ДВ, бр. 79 от 2024 г.) \" Професионална преценка \" е компетентно, адекватно и съответно на обстоятелствата прилагане на полученото практическо обучение, знанията и опита на регистрирания одитор в съответствие с професионалните стандарти, етичните изисквания и приложимата отчетна рамка при вземането на решения при извършването на финансов одит или ангажимент за изразяване на сигурност по устойчивостта. 34. (изм. и доп. - ДВ, бр. 79 от 2024 г.) \" Разследване \" е изпълнението на съвкупност от процедури за преглед на работата на регистрираните одитори с цел разкриване и оценяване на неправилно изпълнение на ангажименти за задължителен финансов одит, на задължителни ангажименти за сигурност по устойчивостта и свързани с одита услуги спрямо изискванията на приложимите професионални стандарти и на законовите разпоредби. 35. (изм. - ДВ, бр. 79 от 2024 г.) \" Разумна степен на сигурност \" е висока, но не абсолютна, степен на сигурност, при която одиторският риск е намален до приемливо ниско ниво при конкретните обстоятелства на ангажимента. Видът, времето на изпълнение и обемът на процедурите при ангажименти с разумна степен на сигурност са по-разширени спрямо тези при ангажименти за ограничена степен на сигурност. Тя се изразява като позитивно одиторско мнение в одиторския доклад като уверение, че информацията - обект на одит или друг ангажимент за сигурност, не съдържа съществени неправилни отчитания. 36. (доп. - ДВ, бр. 79 от 2024 г.) \" Регистриран одитор \" е физическо лице или одиторско дружество, вписано в регистъра по чл. 20 , което има право да подписва одиторски доклади с одиторско мнение върху финансови отчети и/или одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 37. (доп. - ДВ, бр. 79 от 2024 г.) \" Регистриран одитор от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с мнение върху годишните финансови отчети на предприятия, както и когато е приложимо - с одиторско мнение, съответно одиторско заключение, относно информацията в отчета по устойчивостта към доклада за дейността. 37а. (нова - ДВ, бр. 18 от 2020 г., в сила от 28.02.2020 г.) \" Регистриран одитор, който е свързан по друг начин с регистрирания одитор - физическо лице, или с одиторското дружество \" съгласно чл. 21, ал. 2, т. 4 и ал. 3, т. 10 е лице, отговарящо на критериите по член 3, параграф 1, точка 26 от Регламент (ЕС) № 596/2014 на Европейския парламент и на Съвета от 16 април 2014 г. относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията (ОВ, L 173/1 от 12 юни 2014 г.). 37б. (нова - ДВ, бр. 79 от 2024 г.) \" Регистриран одитор по устойчивостта \" е регистриран одитор, вписан в регистъра по чл. 20 , който има право да подписва одиторски доклади с одиторско мнение, съответно одиторско заключение, относно информацията в отчета за устойчивостта към доклада за дейността. 37в. (нова - ДВ, бр. 79 от 2024 г.) \" Регистриран одитор по устойчивостта от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността. 38. \" Ръководство \" са лицата, управляващи и представляващи одитираното предприятие. 39. \" Ръководна длъжност \" е длъжност, включваща изпълнение на функции по ръководство и контрол на структурни звена, които имат пряко отношение към осъществяване на основния предмет на дейност на предприятието. 40. \" Свързани с одита услуги \" са: а) одити на финансови отчети, изготвени в съответствие с рамки със специално предназначение за регулаторни или надзорни цели, на предприятия от обществен интерес; б) (доп. - ДВ, бр. 79 от 2024 г.) ангажименти за изразяване на сигурност, извършвани по силата на закон или предназначени за широк кръг потребители и различни от одити или прегледи на историческа финансова информация, на предприятия от обществен интерес; в) ангажименти за изразяване на сигурност относно отчети за парникови газове. 41. \" Свързани лица \" е понятие по смисъла на § 1, т. 3 от допълнителните разпоредби на Данъчно-осигурителния процесуален кодекс . 42. (изм. - ДВ, бр. 25 от 2022 г., в сила от 29.03.2022 г.) \" Тесни връзки \" е понятие по смисъла на член 4, параграф 1, точка 38 от Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и за изменение на Регламент (ЕС) № 648/2012 (ОВ, L 176/1 от 27 юни 2013 г.). 43. \" Условно възнаграждение \" - условни са възнагражденията за одиторски ангажименти, изчислени върху предварително определена основа, свързана с резултата от дадена сделка или от извършената работа. Възнагражденията не се смятат за условни, когато са определени от съд или от компетентен орган. 44. (изм. - ДВ, бр. 15 от 2018 г., в сила от 16.02.2018 г.) \" Финансови инструменти \" е понятие съгласно чл. 4 от Закона за пазарите на финансови инструменти . 45. (доп. - ДВ, бр. 79 от 2024 г.) \" Широк кръг потребители \" са неограничен брой лица, различни от ръководството на одитираното предприятие и/или от посочените в договора за съответната услуга конкретни потребители на финансовата информация, както и когато е приложимо - на информация, изготвена за целите на отчитането на устойчивостта.\n\n§ 1. По смисъла на този закон:\n\n1. \" Дейност, аналогична на финансов одит \" е дейността като инспектор в Комисията за публичен надзор над регистрираните одитори.\n\n2. \" Добра репутация \" е налице, когато регистрираният одитор - физическо лице, или съдружниците, членовете на управителните или контролните органи на одиторско дружество не са осъждани за умишлено престъпление от общ характер и не са лишени от право да упражняват одиторска професия или дейност или други подобни професии или дейности в областта на финансите и счетоводството.\n\n3. (доп. - ДВ, бр. 79 от 2024 г.) \" Държава членка по произход \" е друга държава - членка на Европейския съюз, която е дала разрешение на регистриран одитор или одиторско дружество да извършва финансов одит или ангажименти за сигурност по устойчивостта в тази държава съгласно националното и законодателство в съответствие с изискванията на чл. 3, параграф 1 от Директива 2006/43/ЕС .\n\n4. (доп. - ДВ, бр. 79 от 2024 г.) \" Експерт \" е физическо лице със специфични познания за финансовите пазари, счетоводството, финансовото отчитане, отчитането на устойчивостта, одитиране или други области, свързани с проверките и практиката на извършваните одити по този закон.\n\n5. \" Заинтересовано лице \" е лице, което притежава правен интерес от дейността на регистриран одитор, Комисията или ИДЕС.\n\n5а. (нова - ДВ, бр. 79 от 2024 г.) \" Изразяване на сигурност по устойчивостта \" е изпълнение на процедурите при ангажимент за сигурност по устойчивостта, в резултат от които регистрираният одитор по устойчивостта формира одиторско мнение, съответно одиторско заключение, изразено в съответствие с чл. 34, параграф 1, ал. 2, буква \"а а\" и чл. 34, параграф 2 от Директива 2013/34/ЕС и приложимите професионални стандарти.\n\n6. (изм. - ДВ, бр. 79 от 2024 г.) \" Инспектор \" е лице, което е в служебни или в извънтрудови правоотношения с Комисията, има подходящо професионално образование и съответстващ опит в областта на финансовия одит, изразяването на сигурност по устойчивостта, финансовото отчитане и отчитането по устойчивостта, не упражнява дейност, свързана с финансовия одит и изразяването на сигурност по устойчивостта, и е преминало обучение за контрол на качеството на дейността на регистрираните одитори.\n\n7. (доп. - ДВ, бр. 18 от 2020 г., в сила от 28.02.2020 г., изм. - ДВ, бр. 79 от 2024 г.) \" Инспекция \" е съвкупност от процедури за преглед на работата на регистрираните одитори с цел да се гарантира качеството на дейността им и включва оценка за спазването на приложимите професионални стандарти и на изискванията за независимост, на количеството и качеството на изразходваните ресурси, на полученото одиторско възнаграждение и на системата за управление на качеството. Инспекциите могат да са планови и извънпланови, както и пълни и тематични. Пълните инспекции са с обхват съгласно чл. 85, ал. 1, т. 1 - 5 . Тематичните инспекции са с ограничен обхват спрямо изискванията по чл. 85, ал. 1, т. 1 - 5 , като обхватът се определя с решение на Комисията.\n\n8. (доп. - ДВ, бр. 79 от 2024 г.) \" Комисия за подбор \" е комисия, в която акционерите или съдружниците имат съществено влияние и на която е възложено да направи препоръка относно избора на регистриран одитор.\n\n9. (доп. - ДВ, бр. 79 от 2024 г.) \" Компетентен орган на трета държава \" е органът, който отговаря за публичния надзор или за одобряването и регистрацията на лицата, извършващи одит на годишните финансови отчети и изразяващи сигурност по устойчивостта в държави, които не са членки на Европейския съюз.\n\n10. \" Компетентен орган \" е органът или органите, определени със закон, на които са възложени регулирането и/или надзорът над дейността на регистрираните одитори или конкретни функции от регулирането или надзора. Позоваването на \"компетентен орган\" в конкретен член означава позоваване на органа, отговарящ за функциите, посочени в същия член.\n\n11. (доп. - ДВ, бр. 79 от 2024 г.) \" Контрольор \" е лице - член или служител на ИДЕС, преминало обучение за контрол на качеството на дейността на регистрираните одитори и утвърдено от съвета за контрол по качеството на одиторските услуги при ИДЕС.\n\n12. (доп. - ДВ, бр. 79 от 2024 г.) \" Лице, което не упражнява дейност, свързана с финансовия одит и с изразяването на сигурност по устойчивостта \" е всяко физическо лице, което по време на участието си в публичния надзор и през тригодишния период, непосредствено предхождащ това му участие, не е извършвало финансов одит и/или ангажименти за сигурност по устойчивостта по смисъла на този закон, не е притежавало дялове, акции или други ценни книжа, емитирани от одиторско предприятие, не е било член на управителен или контролен орган на одиторско дружество и не е било наето от одиторско дружество или свързано по друг начин с него такова дружество.\n\n13. \" Нетни приходи от продажби \" са общите суми от продажби, получени от дейността на регистрирания одитор, намалени с търговските отстъпки, данъка върху добавената стойност и други данъци, пряко свързани с приходите. Когато регистрираният одитор упражнява одиторска дейност пряко, нетните приходи от продажби за целите на закона обхващат общите суми от продажби, получени от физическото лице пряко, от дейността на търговското дружество, чрез което предоставя одиторски услуги, както и от участието му в гражданско дружество по Закона за задълженията и договорите , когато е приложимо.\n\n14. (изм. - ДВ, бр. 79 от 2024 г.) \" Области, свързани с финансовия одит и с изразяването на сигурност по устойчивостта \" са вътрешният одит, външният одит в публичния сектор, независимият финансов одит, отчитането на устойчивостта, ангажименти за изразяване на сигурност по устойчивостта, финансовото отчитане и счетоводството.\n\n14а. (нова - ДВ, бр. 18 от 2020 г., в сила от 28.02.2020 г.) \" Одитен комитет \" е специализиран, наблюдаващ, консултативен орган с правомощията по чл. 108, ал. 1 .\n\n14б. (нова - ДВ, бр. 79 от 2024 г.) \" Ограничена степен на сигурност \" е такава степен на сигурност, при която одиторският риск е намален до приемливо ниво при конкретните обстоятелства на ангажимента, но е по-висок от този при ангажимент за изразяване на разумна степен на сигурност. Видът, времето на изпълнение и обемът на процедурите при ангажименти с ограничена степен на сигурност са по-ограничени спрямо тези при ангажименти за разумна степен на сигурност. Тя се изразява като негативно одиторско заключение в одиторския доклад като уверение, че не са установени въпроси, факти и обстоятелства, които да пораждат съмнение в регистрирания одитор, че информацията - обект на одит или друг ангажимент за сигурност, не съдържа съществени неправилни отчитания.\n\n15. (доп. - ДВ, бр. 79 от 2024 г.) \" Одитор на група \" е регистриран одитор, който извършва финансов одит на консолидирани финансови отчети на предприятие или когато е приложимо - извършва ангажименти за сигурност на консолидиран отчет за устойчивостта.\n\n16. (изм. - ДВ, бр. 79 от 2024 г.) \" Одитор от трета държава \" е физическо лице, което притежава правоспособност за извършването на финансов одит на годишни финансови отчети или когато е приложимо - за извършването на ангажименти за сигурност по устойчивостта, на предприятие, учредено в трета държава, и което е различно от лице, регистрирано в държава - членка на Европейския съюз.\n\n17. \" Одиторска мрежа \" е обединение, към което принадлежи регистриран одитор или одиторското дружество и което има за цел сътрудничество, подялба на приходи или разходи, или съсобственост на акции, контрол или управление, общи политики и процедури за контрол на качеството, обща бизнес стратегия, използване на обща фирма или на значителна част от професионалните ресурси.\n\n18. (доп. - ДВ, бр. 79 от 2024 г.) \" Одиторска професия \" е професията на регистрираните одитори по предоставянето на услуги по финансов одит, изразяване на сигурност по устойчивостта, свързани с одита услуги или аналогични на тях, пряко или чрез одиторско дружество.\n\n19. (доп. - ДВ, бр. 79 от 2024 г.) \" Одиторски ангажимент \" е ангажимент за финансов одит или ангажимент за сигурност по устойчивостта.\n\n19а. (нова - ДВ, бр. 79 от 2024 г.) \" Одиторско дружество \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на отчети за устойчивостта, и което е вписано в регистъра по чл. 20 .\n\n20. (доп. - ДВ, бр. 79 от 2024 г.) \" Одиторско дружество от трета държава \" е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на предприятие, учредено в трета държава, и което е различно от предприятието, регистрирано като одиторско дружество в държава - членка на Европейския съюз.\n\n21. \" Опит в областта на финансовия одит \" е опитът в областта на счетоводството, финансовото отчитане и одита.\n\n21а. (нова - ДВ, бр. 79 от 2024 г.) \" Опит в областта на изразяването на сигурност по устойчивостта \" е опитът в областта на извършването на ангажименти за сигурност по устойчивостта, отчитането на устойчивостта или други услуги, свързани с отчитането на корпоративното устойчиво развитие.\n\n22. (доп. - ДВ, бр. 18 от 2020 г., в сила от 28.02.2020 г., доп. - ДВ, бр. 79 от 2024 г.) \" Основен предмет на дейност \" е дейността на търговското дружество, когато общата стойност на нетните приходи от продажби от тази дейност е повече от 50 на сто от общата стойност на нетните приходи от продажби за отчетния период. В сумата на нетните приходи от продажби от финансов одит и от ангажименти за сигурност по устойчивостта се включват и приходите от изпълнение на ангажименти, различни от финансов одит или от ангажименти за сигурност по устойчивостта, които по закон се изискват от регистриран одитор, както и приходите от изпълнение на одиторски услуги към компоненти за целите на финансов одит и ангажименти за сигурност по устойчивостта на група.\n\n23. \" Отговорен одитор \" е одитор:\n\nа) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит, или когато е приложимо - за извършването на ангажимента за сигурност по устойчивостта, от името на одиторското дружество, или\n\nб) (изм. - ДВ, бр. 79 от 2024 г.) определен от одиторското дружество за ръководещ и основно отговорен за извършването на финансов одит на финансовите отчети или когато е приложимо - за извършването на ангажимента за сигурност по устойчивостта, на групата, и одитор, определен като ръководещ и основно отговорен за извършването на одита на финансовите отчети или когато е приложимо - за извършването на ангажимента за сигурност по устойчивостта, на основните дъщерни компании, в случаи на одит на група, или\n\nв) (доп. - ДВ, бр. 79 от 2024 г.) който подписва одиторския доклад за финансов одит или когато е приложимо - по ангажимента за сигурност по устойчивостта.\n\n23а. (нова - ДВ, бр. 79 от 2024 г.) \" Отчет за устойчивостта \" е отчетът относно устойчивото развитие по смисъла на чл. 2, т. 18 от Директива 2013/34/ЕС и Закона за счетоводството .\n\n24. \" Предприятие \" е понятие по смисъла на чл. 2 от Закона за счетоводството .\n\n25. (изм. и доп. - ДВ, бр. 79 от 2024 г.) \" Повторно \" е нарушението, извършено в едногодишен срок от издаването на влязло в сила наказателното постановление или сключено споразумение по реда на чл. 110а , съответно от издаването на влязло в сила решение за налагане на дисциплинарна мярка, с което на нарушителя е наложено наказание, съответно наложена дисциплинарна мярка, за същото по вид нарушение.\n\n26. \" Предприятие от обществен интерес \" е понятие по смисъла на § 1, т. 22 от допълнителните разпоредби на Закона за счетоводството .\n\n26а. (нова - ДВ, бр. 79 от 2024 г.) \" Признати форми на обучение \" са формите на обучение, определени съгласно правилата по чл. 71, ал. 3, т. 4 .\n\n27. \" Приложима рамка за финансово отчитане \" е възприетата от предприятието рамка за финансово отчитане при изготвяне на финансовия отчет, която е подходяща от гледна точка на естеството на предприятието и целта на финансовия отчет или която се изисква от закон или от друг нормативен акт. Приложимата рамка за финансово отчитане определя формата и съдържанието на финансовия отчет.\n\n28. (изм. - ДВ, бр. 79 от 2024 г.) \" Приложима рамка за отчитане по устойчивостта \" е възприетата от предприятието отчетна рамка по устойчивостта, която е подходяща от гледна точка на естеството на предприятието и целта на отчета за устойчивостта или която се изисква от закон или от друг нормативен акт. Приложимата рамка за отчитане по устойчивостта определя формата и съдържанието на отчета за устойчивостта.\n\n28а. (нова - ДВ, бр. 79 от 2024 г.) \" Принцип за съпоставимост и равностойност на изискванията \" е изискване за наличието на съпоставимост и равностойност на изискванията, прилагани едновременно от Комисията и компетентните органи на третите държави при вписването на регистрирани одитори и при предоставянето на работни документи, в съответствие с чл. 44, параграф 1 от Директива 2006/43/ЕО .\n\n29. (отм. - ДВ, бр. 18 от 2020 г., в сила от 28.02.2020 г.)\n\n29а. (нова - ДВ, бр. 79 от 2024 г.) \" Проверка \" по смисъла на чл. 38, ал. 6 е съвкупност от процедури за преглед на качеството на професионалната дейност на членовете на ИДЕС, както и извършването на инспекции в изпълнение на делегирана по чл. 85, ал. 3 функция.\n\n30. \" Професионален скептицизъм \" е такова поведение, при което се поставя под въпрос и се отделя повишено внимание на условия, които може да са показателни за евентуални неточности, дължащи се на грешка или измама, както и критична оценка на одитните данни.\n\n31. \" Професионална дейност на член на ИДЕС \" е дейността по предоставянето на услуги, изискващи счетоводни или свързани с тях умения, извършвани от членовете на ИДЕС, включващи ангажименти за финансов одит, за преглед на финансова информация и за изразяване на сигурност, различни от одит или преглед, по договорени процедури и за компилация.\n\n32. (доп. - ДВ, бр. 79 от 2024 г.) \" Професионална дейност на регистрирания одитор \" е дейността по задължителен финансов одит, задължителен ангажимент за изразяване на сигурност по устойчивостта и свързани с одита услуги.\n\n33. (изм. и доп. - ДВ, бр. 79 от 2024 г.) \" Професионална преценка \" е компетентно, адекватно и съответно на обстоятелствата прилагане на полученото практическо обучение, знанията и опита на регистрирания одитор в съответствие с професионалните стандарти, етичните изисквания и приложимата отчетна рамка при вземането на решения при извършването на финансов одит или ангажимент за изразяване на сигурност по устойчивостта.\n\n34. (изм. и доп. - ДВ, бр. 79 от 2024 г.) \" Разследване \" е изпълнението на съвкупност от процедури за преглед на работата на регистрираните одитори с цел разкриване и оценяване на неправилно изпълнение на ангажименти за задължителен финансов одит, на задължителни ангажименти за сигурност по устойчивостта и свързани с одита услуги спрямо изискванията на приложимите професионални стандарти и на законовите разпоредби.\n\n35. (изм. - ДВ, бр. 79 от 2024 г.) \" Разумна степен на сигурност \" е висока, но не абсолютна, степен на сигурност, при която одиторският риск е намален до приемливо ниско ниво при конкретните обстоятелства на ангажимента. Видът, времето на изпълнение и обемът на процедурите при ангажименти с разумна степен на сигурност са по-разширени спрямо тези при ангажименти за ограничена степен на сигурност. Тя се изразява като позитивно одиторско мнение в одиторския доклад като уверение, че информацията - обект на одит или друг ангажимент за сигурност, не съдържа съществени неправилни отчитания.\n\n36. (доп. - ДВ, бр. 79 от 2024 г.) \" Регистриран одитор \" е физическо лице или одиторско дружество, вписано в регистъра по чл. 20 , което има право да подписва одиторски доклади с одиторско мнение върху финансови отчети и/или одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността.\n\n37. (доп. - ДВ, бр. 79 от 2024 г.) \" Регистриран одитор от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с мнение върху годишните финансови отчети на предприятия, както и когато е приложимо - с одиторско мнение, съответно одиторско заключение, относно информацията в отчета по устойчивостта към доклада за дейността.\n\n37а. (нова - ДВ, бр. 18 от 2020 г., в сила от 28.02.2020 г.) \" Регистриран одитор, който е свързан по друг начин с регистрирания одитор - физическо лице, или с одиторското дружество \" съгласно чл. 21, ал. 2, т. 4 и ал. 3, т. 10 е лице, отговарящо на критериите по член 3, параграф 1, точка 26 от Регламент (ЕС) № 596/2014 на Европейския парламент и на Съвета от 16 април 2014 г. относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията (ОВ, L 173/1 от 12 юни 2014 г.).\n\n37б. (нова - ДВ, бр. 79 от 2024 г.) \" Регистриран одитор по устойчивостта \" е регистриран одитор, вписан в регистъра по чл. 20 , който има право да подписва одиторски доклади с одиторско мнение, съответно одиторско заключение, относно информацията в отчета за устойчивостта към доклада за дейността.\n\n37в. (нова - ДВ, бр. 79 от 2024 г.) \" Регистриран одитор по устойчивостта от държава - членка на Европейския съюз \" е физическо лице или одиторско дружество, което е придобило право в държава - членка на Европейския съюз, да подписва одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността.\n\n38. \" Ръководство \" са лицата, управляващи и представляващи одитираното предприятие.\n\n39. \" Ръководна длъжност \" е длъжност, включваща изпълнение на функции по ръководство и контрол на структурни звена, които имат пряко отношение към осъществяване на основния предмет на дейност на предприятието.\n\n40. \" Свързани с одита услуги \" са:\n\nа) одити на финансови отчети, изготвени в съответствие с рамки със специално предназначение за регулаторни или надзорни цели, на предприятия от обществен интерес;\n\nб) (доп. - ДВ, бр. 79 от 2024 г.) ангажименти за изразяване на сигурност, извършвани по силата на закон или предназначени за широк кръг потребители и различни от одити или прегледи на историческа финансова информация, на предприятия от обществен интерес;\n\nв) ангажименти за изразяване на сигурност относно отчети за парникови газове.\n\n41. \" Свързани лица \" е понятие по смисъла на § 1, т. 3 от допълнителните разпоредби на Данъчно-осигурителния процесуален кодекс .\n\n42. (изм. - ДВ, бр. 25 от 2022 г., в сила от 29.03.2022 г.) \" Тесни връзки \" е понятие по смисъла на член 4, параграф 1, точка 38 от Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и за изменение на Регламент (ЕС) № 648/2012 (ОВ, L 176/1 от 27 юни 2013 г.).\n\n43. \" Условно възнаграждение \" - условни са възнагражденията за одиторски ангажименти, изчислени върху предварително определена основа, свързана с резултата от дадена сделка или от извършената работа. Възнагражденията не се смятат за условни, когато са определени от съд или от компетентен орган.\n\n44. (изм. - ДВ, бр. 15 от 2018 г., в сила от 16.02.2018 г.) \" Финансови инструменти \" е понятие съгласно чл. 4 от Закона за пазарите на финансови инструменти .\n\n45. (доп. - ДВ, бр. 79 от 2024 г.) \" Широк кръг потребители \" са неограничен брой лица, различни от ръководството на одитираното предприятие и/или от посочените в договора за съответната услуга конкретни потребители на финансовата информация, както и когато е приложимо - на информация, изготвена за целите на отчитането на устойчивостта.\n\n§ 2. (1) Този закон въвежда изискванията на: 1. Директива 2006/43/ЕС на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета; 2. Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети; 3. член 35 от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (OB, L 182/19 от 29 юни 2013 г.); 4. (нова - ДВ, бр. 79 от 2024 г.) Директива (ЕС) 2022/2464 на Европейския парламент и на Съвета от 14 декември 2022 г. за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта. (2) Този закон предвижда мерки по прилагане на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията.\n\n§ 2. (1) Този закон въвежда изискванията на:\n\n1. Директива 2006/43/ЕС на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета;\n\n2. Директива 2014/56/ЕС на Европейския парламент и на Съвета от 16 април 2014 г. за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети;\n\n3. член 35 от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (OB, L 182/19 от 29 юни 2013 г.);\n\n4. (нова - ДВ, бр. 79 от 2024 г.) Директива (ЕС) 2022/2464 на Европейския парламент и на Съвета от 14 декември 2022 г. за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта.\n\n(2) Този закон предвижда мерки по прилагане на Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията.\n\nПреходни и Заключителни разпоредби\n\nПреходни и Заключителни разпоредби\n\n§ 3. Този закон отменя Закона за независимия финансов одит (обн., ДВ, бр. 101 от 2001 г.; изм., бр. 91 от 2002 г., бр. 96 от 2004 г., бр. 77 и 105 от 2005 г., бр. 30, 33, 62 и 105 от 2006 г., бр. 67 от 2008 г., бр. 95 от 2009 г., бр. 54 от 2010 г., бр. 99 от 2011 г., бр. 38, 60 и 102 от 2012 г., бр. 15 от 2013 г. и бр. 61 и 95 от 2015 г.).\n\n§ 3. Този закон отменя Закона за независимия финансов одит (обн., ДВ, бр. 101 от 2001 г.; изм., бр. 91 от 2002 г., бр. 96 от 2004 г., бр. 77 и 105 от 2005 г., бр. 30, 33, 62 и 105 от 2006 г., бр. 67 от 2008 г., бр. 95 от 2009 г., бр. 54 от 2010 г., бр. 99 от 2011 г., бр. 38, 60 и 102 от 2012 г., бр. 15 от 2013 г. и бр. 61 и 95 от 2015 г.).\n\n§ 4. Председателят и членовете на Комисията за публичен надзор на регистрираните одитори продължават да изпълняват своите правомощия до изтичане на мандата, за който са избрани.\n\n§ 4. Председателят и членовете на Комисията за публичен надзор на регистрираните одитори продължават да изпълняват своите правомощия до изтичане на мандата, за който са избрани.\n\n§ 5. За извършването на одити на финансови отчети на предприятия от обществен интерес и на одити на финансови отчети по Кодекса за застраховането , Кодекса за социално осигуряване и Закона за кредитните институции за отчетни периоди, завършващи на 31 декември 2016 г., се прилага отмененият Закон за независимия финансов одит .\n\n§ 5. За извършването на одити на финансови отчети на предприятия от обществен интерес и на одити на финансови отчети по Кодекса за застраховането , Кодекса за социално осигуряване и Закона за кредитните институции за отчетни периоди, завършващи на 31 декември 2016 г., се прилага отмененият Закон за независимия финансов одит .\n\n§ 6. (1) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 20 и повече последователни години, не може да приеме или продължи ангажимент за задължителен финансов одит с този одитор, считано от 17 юни 2020 г. (2) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 11 и повече последователни години, но по-малко от 20 последователни години, не може да приеме или продължи ангажимент за задължителен финансов одит с този одитор, считано от 17 юни 2023 г. (3) Предприятие от обществен интерес, което до 17 юни 2016 г. включително е приело ангажимент за задължителен финансов одит с регистриран одитор, който до 16 юни 2014 г. включително е предоставял на същото предприятие услуги за задължителен финансов одит в продължение на по-малко от 11 последователни години, може да приема и продължава ангажименти за задължителен финансов одит с този одитор до достигане на максималната продължителност по чл. 65 .\n\n§ 6. (1) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 20 и повече последователни години, не може да приеме или продължи ангажимент за задължителен финансов одит с този одитор, считано от 17 юни 2020 г.\n\n(2) Предприятие от обществен интерес, което е приело ангажимент за задължителен финансов одит до 16 юни 2014 г. включително, с регистриран одитор, който е предоставял към тази дата на същото предприятие услуги за задължителен финансов одит в продължение на 11 и повече последователни години, но по-малко от 20 последователни години, не може да приеме или продължи ангажимент за задължителен финансов одит с този одитор, считано от 17 юни 2023 г.\n\n(3) Предприятие от обществен интерес, което до 17 юни 2016 г. включително е приело ангажимент за задължителен финансов одит с регистриран одитор, който до 16 юни 2014 г. включително е предоставял на същото предприятие услуги за задължителен финансов одит в продължение на по-малко от 11 последователни години, може да приема и продължава ангажименти за задължителен финансов одит с този одитор до достигане на максималната продължителност по чл. 65 .\n\n§ 7. (1) В 6-месечен срок от влизането в сила на закона Комисията за публичен надзор на регистрираните одитори и Институтът на дипломираните експерт-счетоводители привеждат дейността си в съответствие с него. (2) В тримесечен срок от влизането в сила на закона Институтът на дипломираните експерт-счетоводители привежда в съответствие с него професионалните печати на регистрираните одитори.\n\n§ 7. (1) В 6-месечен срок от влизането в сила на закона Комисията за публичен надзор на регистрираните одитори и Институтът на дипломираните експерт-счетоводители привеждат дейността си в съответствие с него.\n\n(2) В тримесечен срок от влизането в сила на закона Институтът на дипломираните експерт-счетоводители привежда в съответствие с него професионалните печати на регистрираните одитори.\n\n§ 8. В 6-месечен срок от влизането в сила на закона: 1. предприятията от обществен интерес създават одитен комитет и приемат правила за дейността му в съответствие с чл. 107, ал. 7 ; 2. Агенцията по вписванията привежда дейността си в съответствие с него.\n\n§ 8. В 6-месечен срок от влизането в сила на закона:\n\n1. предприятията от обществен интерес създават одитен комитет и приемат правила за дейността му в съответствие с чл. 107, ал. 7 ;\n\n2. Агенцията по вписванията привежда дейността си в съответствие с него.\n\n§ 9. Актовете на Комисията за публичен надзор на регистрираните одитори и на Института на дипломираните експерт-счетоводители, издадени до влизането в сила на закона, се прилагат, доколкото не му противоречат.\n\n§ 9. Актовете на Комисията за публичен надзор на регистрираните одитори и на Института на дипломираните експерт-счетоводители, издадени до влизането в сила на закона, се прилагат, доколкото не му противоречат.\n\n§ 10. Незавършените административнонаказателни производства, инспекции и разследвания до влизането в сила на закона се довършват по реда на отменения Закон за независимия финансов одит .\n\n§ 10. Незавършените административнонаказателни производства, инспекции и разследвания до влизането в сила на закона се довършват по реда на отменения Закон за независимия финансов одит .\n\n§ 11. В Кодекса за застраховането (обн., ДВ, бр. 102 от 2015 г.; доп., бр. 62 от 2016 г.) се правят следните изменения и допълнения: 1. В чл. 101 : а) алинея 1 се изменя така: \"(1) Годишните финансови отчети на застраховател, съответно презастраховател, застрахователен холдинг и финансов холдинг със смесена дейност със седалище в Република България, техните консолидирани финансови отчети, когато е приложимо, както и годишни справки, доклади и приложения по чл. 126, ал. 1 се проверяват и заверяват съвместно от две одиторски дружества, които са регистрирани одитори съгласно Закона за независимия финансов одит. Когато застрахователят е без право на достъп до единния пазар по чл. 16, проверката и заверката се извършват от едно одиторско дружество.\"; б) алинея 3 се изменя така: \"(3) Не може да бъде одитор по ал. 1 одиторско дружество, при което на регистрираните одитори, които ще извършат заверката от негово име, е отнемана правоспособност като одитор в Република България или в друга държава членка или не отговаря на критериите по чл. 101а, ал. 3.\"; в) алинея 4 се отменя. 2. Създава се чл. 101а : \"Утвърждаване на одитори Чл. 101а. (1) Застрахователите, презастрахователите, застрахователните холдинги и финансовите холдинги със смесена дейност със седалище в Република България избират одиторите по чл. 101, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от комисията, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\" 3. В чл. 103 навсякъде думите \"одиторско предприятие\" се заменят с \"одиторите по чл. 101, ал. 1\". 4. В чл. 125 се създава ал. 3: \"(3) Управителният орган на застрахователен холдинг или финансов холдинг със смесена дейност със седалище в Република България, който е начело на група, изготвя и представя в комисията финансови отчети на предприятието, както и консолидираните финансови отчети, одитирани в съответствие с чл. 101, ал. 1 в срок не по-късно от 20 седмици след края на финансовата година.\" 5. В чл. 126, ал. 3 думите \"специализираното одиторско предприятие по чл. 101\" се заменят с \"одиторите по чл. 101, ал. 1\". 6. В чл. 587, ал. 3 : а) в т. 1 думите \"одиторското предприятие\" се заменят с \"одиторите по чл. 101, ал. 1\"; б) в т. 10 думите \"одиторско предприятие\" се заменят с \"регистрирани одитори съгласно Закона за независимия финансов одит\". 7. В чл. 599, ал. 3 и 4 думите \"одиторското предприятие\" се заменят с \"одиторите по чл. 101, ал. 1\".\n\n§ 11. В Кодекса за застраховането (обн., ДВ, бр. 102 от 2015 г.; доп., бр. 62 от 2016 г.) се правят следните изменения и допълнения:\n\n1. В чл. 101 :\n\nа) алинея 1 се изменя така:\n\n\"(1) Годишните финансови отчети на застраховател, съответно презастраховател, застрахователен холдинг и финансов холдинг със смесена дейност със седалище в Република България, техните консолидирани финансови отчети, когато е приложимо, както и годишни справки, доклади и приложения по чл. 126, ал. 1 се проверяват и заверяват съвместно от две одиторски дружества, които са регистрирани одитори съгласно Закона за независимия финансов одит. Когато застрахователят е без право на достъп до единния пазар по чл. 16, проверката и заверката се извършват от едно одиторско дружество.\";\n\nб) алинея 3 се изменя така:\n\n\"(3) Не може да бъде одитор по ал. 1 одиторско дружество, при което на регистрираните одитори, които ще извършат заверката от негово име, е отнемана правоспособност като одитор в Република България или в друга държава членка или не отговаря на критериите по чл. 101а, ал. 3.\";\n\nв) алинея 4 се отменя.\n\n2. Създава се чл. 101а :\n\n\"Утвърждаване на одитори\n\nЧл. 101а. (1) Застрахователите, презастрахователите, застрахователните холдинги и финансовите холдинги със смесена дейност със седалище в Република България избират одиторите по чл. 101, ал. 1 след предварително съгласуване на избора с Комисията за финансов надзор.\n\n(2) Критериите за съгласуване на избора на одитори по ал. 1 се приемат от комисията, съгласувано с Комисията за публичен надзор над регистрираните одитори.\n\n(3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\"\n\n3. В чл. 103 навсякъде думите \"одиторско предприятие\" се заменят с \"одиторите по чл. 101, ал. 1\".\n\n4. В чл. 125 се създава ал. 3:\n\n\"(3) Управителният орган на застрахователен холдинг или финансов холдинг със смесена дейност със седалище в Република България, който е начело на група, изготвя и представя в комисията финансови отчети на предприятието, както и консолидираните финансови отчети, одитирани в съответствие с чл. 101, ал. 1 в срок не по-късно от 20 седмици след края на финансовата година.\"\n\n5. В чл. 126, ал. 3 думите \"специализираното одиторско предприятие по чл. 101\" се заменят с \"одиторите по чл. 101, ал. 1\".\n\n6. В чл. 587, ал. 3 :\n\nа) в т. 1 думите \"одиторското предприятие\" се заменят с \"одиторите по чл. 101, ал. 1\";\n\nб) в т. 10 думите \"одиторско предприятие\" се заменят с \"регистрирани одитори съгласно Закона за независимия финансов одит\".\n\n7. В чл. 599, ал. 3 и 4 думите \"одиторското предприятие\" се заменят с \"одиторите по чл. 101, ал. 1\".\n\n§ 12. В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. - бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59, 68, 76, 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. - бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г. и бр. 62 от 2016 г.) се правят следните изменения и допълнения: 1. В чл. 187 : а) в ал. 1 думите \"от двама регистрирани одитори или от специализирано одиторско предприятие\" се заменят със \"съвместно от две одиторски дружества, които са регистрирани одитори съгласно Закона за независимия финансов одит\"; б) в ал. 2 думите \"и специализираните одиторски предприятия\" се заличават. 2. Създава се чл. 187а : \"Избор и назначаване на одитори Чл. 187а. (1) Пенсионноосигурителните дружества избират одиторите по чл. 187, ал. 1 след предварително съгласуване на избора с Комисията за финансов надзор. (2) Критериите за съгласуване на избора на одитори по ал. 1 се приемат от Комисията за финансов надзор, съгласувано с Комисията за публичен надзор над регистрираните одитори. (3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\"\n\n§ 12. В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. - бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59, 68, 76, 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. - бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г. и бр. 62 от 2016 г.) се правят следните изменения и допълнения:\n\n1. В чл. 187 :\n\nа) в ал. 1 думите \"от двама регистрирани одитори или от специализирано одиторско предприятие\" се заменят със \"съвместно от две одиторски дружества, които са регистрирани одитори съгласно Закона за независимия финансов одит\";\n\nб) в ал. 2 думите \"и специализираните одиторски предприятия\" се заличават.\n\n2. Създава се чл. 187а :\n\n\"Избор и назначаване на одитори\n\nЧл. 187а. (1) Пенсионноосигурителните дружества избират одиторите по чл. 187, ал. 1 след предварително съгласуване на избора с Комисията за финансов надзор.\n\n(2) Критериите за съгласуване на избора на одитори по ал. 1 се приемат от Комисията за финансов надзор, съгласувано с Комисията за публичен надзор над регистрираните одитори.\n\n(3) Когато в 14-дневен срок от датата на искането за съгласуване Комисията за финансов надзор не е направила възражение, се приема, че предложението за избор на одитор е съгласувано.\"\n\n§ 13. В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г. и бр. 33, 59, 62 и 81 от 2016 г.) се правят следните изменения и допълнения: 1. В чл. 71, ал. 1, т. 7 думата \"одитор\" се заменя с \"одитори\". 2. В чл. 76 : а) в ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\"; б) в ал. 4 думата \"одитор\" се заменя с \"одитори\" и се създава изречение второ: \"Българската народна банка, съгласувано с Комисията за публичен надзор над регистрираните одитори, приема критерии за съгласуване на избора.\"; в) в ал. 6 думата \"одитор\" се заменя с \"одитори\"; г) в ал. 7 в текста преди т. 1 думите \"одиторът дава\" се заменят с \"одиторите дават\", а думите \"Одиторът извършва преглед и изразява\" се заменят с \"Одиторите извършват преглед и изразяват\". 3. В чл. 77, ал. 1, т. 4 думите \"одиторът да завери\" се заменят с \"одиторите да заверят\". 4. В чл. 78, ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\".\n\n§ 13. В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г. и бр. 33, 59, 62 и 81 от 2016 г.) се правят следните изменения и допълнения:\n\n1. В чл. 71, ал. 1, т. 7 думата \"одитор\" се заменя с \"одитори\".\n\n2. В чл. 76 :\n\nа) в ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\";\n\nб) в ал. 4 думата \"одитор\" се заменя с \"одитори\" и се създава изречение второ: \"Българската народна банка, съгласувано с Комисията за публичен надзор над регистрираните одитори, приема критерии за съгласуване на избора.\";\n\nв) в ал. 6 думата \"одитор\" се заменя с \"одитори\";\n\nг) в ал. 7 в текста преди т. 1 думите \"одиторът дава\" се заменят с \"одиторите дават\", а думите \"Одиторът извършва преглед и изразява\" се заменят с \"Одиторите извършват преглед и изразяват\".\n\n3. В чл. 77, ал. 1, т. 4 думите \"одиторът да завери\" се заменят с \"одиторите да заверят\".\n\n4. В чл. 78, ал. 1 думите \"от специализирано одиторско предприятие, което е регистриран одитор\" се заменят със \"съвместно от две одиторски дружества, които са регистрирани одитори\".\n\n§ 14. В Закона за счетоводството (обн., ДВ, бр. 95 от 2015 г.; изм., бр. 74 от 2016 г.) се правят следните изменения и допълнения: 1. В чл. 38 се създава ал. 11: \"(11) В срок до 31 юли на текущата година Агенцията по вписванията предоставя в електронен вид на Националната агенция за приходите списък с предприятията, които не са публикували годишните си финансови отчети за предходната година в срока по ал. 1 и 2. Списъкът трябва да съдържа наименованието на предприятието и код по БУЛСТАТ. В срок до 30 септември на текущата година Националната агенция за приходите предприема необходимите мерки за извършването на проверки и установяване на нарушения по ал. 1 - 10.\" 2. В чл. 74, ал. 1 след думите \"не публикува финансов отчет\" се добавя \"в сроковете по чл. 38\". 3. В § 1, т. 22 от допълнителните разпоредби буква \"л\" се изменя така: \"л) ВиК оператори по смисъла на чл. 2, ал. 1 от Закона за регулиране на водоснабдителните и канализационните услуги, които са средни и големи предприятия.\"\n\n§ 14. В Закона за счетоводството (обн., ДВ, бр. 95 от 2015 г.; изм., бр. 74 от 2016 г.) се правят следните изменения и допълнения:\n\n1. В чл. 38 се създава ал. 11:\n\n\"(11) В срок до 31 юли на текущата година Агенцията по вписванията предоставя в електронен вид на Националната агенция за приходите списък с предприятията, които не са публикували годишните си финансови отчети за предходната година в срока по ал. 1 и 2. Списъкът трябва да съдържа наименованието на предприятието и код по БУЛСТАТ. В срок до 30 септември на текущата година Националната агенция за приходите предприема необходимите мерки за извършването на проверки и установяване на нарушения по ал. 1 - 10.\"\n\n2. В чл. 74, ал. 1 след думите \"не публикува финансов отчет\" се добавя \"в сроковете по чл. 38\".\n\n3. В § 1, т. 22 от допълнителните разпоредби буква \"л\" се изменя така:\n\n\"л) ВиК оператори по смисъла на чл. 2, ал. 1 от Закона за регулиране на водоснабдителните и канализационните услуги, които са средни и големи предприятия.\"\n\n§ 15. В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г. и бр. 42 и 76 от 2016 г.) се правят следните изменения: 1. В глава четиринадесета в наименованието на раздел III думата \"независим\" се заменя с \"регистриран\". 2. В чл. 150 : а) в ал. 1 в текста преди т. 1 думите \"независим одитор\" се заменят с \"регистриран одитор съгласно Закона за независимия финансов одит\"; б) в ал. 2 думата \"независимия\" се заменя с \"регистрирания\"; в) в ал. 3 думите \"независим\" и \"независимият\" се заменят съответно с \"регистриран\" и \"регистрираният\". 3. В чл. 151, ал. 1, т. 3 думата \"независимия\" се заменя с \"регистрирания\".\n\n§ 15. В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г. и бр. 42 и 76 от 2016 г.) се правят следните изменения:\n\n1. В глава четиринадесета в наименованието на раздел III думата \"независим\" се заменя с \"регистриран\".\n\n2. В чл. 150 :\n\nа) в ал. 1 в текста преди т. 1 думите \"независим одитор\" се заменят с \"регистриран одитор съгласно Закона за независимия финансов одит\";\n\nб) в ал. 2 думата \"независимия\" се заменя с \"регистрирания\";\n\nв) в ал. 3 думите \"независим\" и \"независимият\" се заменят съответно с \"регистриран\" и \"регистрираният\".\n\n3. В чл. 151, ал. 1, т. 3 думата \"независимия\" се заменя с \"регистрирания\".\n\n§ 16. В Закона за допълнителния надзор върху финансовите конгломерати (обн., ДВ, бр. 59 от 2006 г.; изм., бр. 52 от 2007 г., бр. 77 и 105 от 2011 г., бр. 70 от 2013 г., бр. 27 от 2014 г. и бр. 102 от 2015 г.) се правят следните изменения: 1. В чл. 19, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 20, ал. 3, т. 7 думата \"независим\" се заменя с \"регистриран\".\n\n§ 16. В Закона за допълнителния надзор върху финансовите конгломерати (обн., ДВ, бр. 59 от 2006 г.; изм., бр. 52 от 2007 г., бр. 77 и 105 от 2011 г., бр. 70 от 2013 г., бр. 27 от 2014 г. и бр. 102 от 2015 г.) се правят следните изменения:\n\n1. В чл. 19, ал. 2 думите \"независим одитор\" се заменят с \"регистриран одитор съгласно Закона за независимия финансов одит\".\n\n2. В чл. 20, ал. 3, т. 7 думата \"независим\" се заменя с \"регистриран\".\n\n§ 17. В Закона за платежните услуги и платежните системи (обн., ДВ, бр. 23 от 2009 г.; изм., бр. 24 и 87 от 2009 г., бр. 101 от 2010 г., бр. 105 от 2011 г., бр. 103 от 2012 г., бр. 57 и 102 от 2015 г. и бр. 59 от 2016 г.) в чл. 23, ал. 1 думите \"специализирано одиторско предприятие\" се заменят с \"одиторско дружество\".\n\n§ 17. В Закона за платежните услуги и платежните системи (обн., ДВ, бр. 23 от 2009 г.; изм., бр. 24 и 87 от 2009 г., бр. 101 от 2010 г., бр. 105 от 2011 г., бр. 103 от 2012 г., бр. 57 и 102 от 2015 г. и бр. 59 от 2016 г.) в чл. 23, ал. 1 думите \"специализирано одиторско предприятие\" се заменят с \"одиторско дружество\".\n\n§ 18. В Закона за филмовата индустрия (обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 и 74 от 2009 г., бр. 99 от 2010 г.; Решение № 1 на Конституционния съд от 2011 г. - бр. 31 от 2011 г.; изм., бр. 82 от 2012 г. и бр. 15 и 68 от 2013 г.) в чл. 26, ал. 3 думите \"независим финансов одитор\" се заменят с \"регистриран одитор съгласно Закона за независимия финансов одит\".\n\n§ 18. В Закона за филмовата индустрия (обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 и 74 от 2009 г., бр. 99 от 2010 г.; Решение № 1 на Конституционния съд от 2011 г. - бр. 31 от 2011 г.; изм., бр. 82 от 2012 г. и бр. 15 и 68 от 2013 г.) в чл. 26, ал. 3 думите \"независим финансов одитор\" се заменят с \"регистриран одитор съгласно Закона за независимия финансов одит\".\n\n§ 19. В Закона за пощенските услуги (обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г., бр. 35, 87 и 93 от 2009 г., бр. 101 и 102 от 2010 г., бр. 105 от 2011 г., бр. 38 от 2012 г., бр. 61 от 2014 г. и бр. 81 от 2016 г.) се правят следните изменения: 1. В чл. 29а, ал. 3 думата \"одитор\" се заменя с \"регистриран одитор съгласно Закона за независимия финансов одит\". 2. В чл. 29б, ал. 5 думата \"независим\" се заменя с \"регистриран\".\n\n§ 19. В Закона за пощенските услуги (обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г., бр. 35, 87 и 93 от 2009 г., бр. 101 и 102 от 2010 г., бр. 105 от 2011 г., бр. 38 от 2012 г., бр. 61 от 2014 г. и бр. 81 от 2016 г.) се правят следните изменения:\n\n1. В чл. 29а, ал. 3 думата \"одитор\" се заменя с \"регистриран одитор съгласно Закона за независимия финансов одит\".\n\n2. В чл. 29б, ал. 5 думата \"независим\" се заменя с \"регистриран\".\n\n§ 20. В Закона за банковата несъстоятелност (обн., ДВ, бр. 92 от 2002 г.; изм., бр. 67 от 2003 г., бр. 36 от 2004 г., бр. 31 и 105 от 2005 г., бр. 30, 34, 59 и 80 от 2006 г., бр. 53 и 59 от 2007 г., бр. 67 от 2008 г., бр. 105 от 2011 г., бр. 98 от 2014 г., бр. 22, 41, 50, 61, 62 и 94 от 2015 г. и бр. 33 от 2016 г.) се правят следните изменения: 1. В чл. 78, ал. 1 думите \"изготвянето на оценката по чл. 80, ал. 1\" се заменят със \"завършването на инвентаризацията и оценката по чл. 52, ал. 1\". 2. В чл. 80, ал. 7 думите \"специализирано одиторско предприятие\" се заменят с \"одиторско дружество\".\n\n§ 20. В Закона за банковата несъстоятелност (обн., ДВ, бр. 92 от 2002 г.; изм., бр. 67 от 2003 г., бр. 36 от 2004 г., бр. 31 и 105 от 2005 г., бр. 30, 34, 59 и 80 от 2006 г., бр. 53 и 59 от 2007 г., бр. 67 от 2008 г., бр. 105 от 2011 г., бр. 98 от 2014 г., бр. 22, 41, 50, 61, 62 и 94 от 2015 г. и бр. 33 от 2016 г.) се правят следните изменения:\n\n1. В чл. 78, ал. 1 думите \"изготвянето на оценката по чл. 80, ал. 1\" се заменят със \"завършването на инвентаризацията и оценката по чл. 52, ал. 1\".\n\n2. В чл. 80, ал. 7 думите \"специализирано одиторско предприятие\" се заменят с \"одиторско дружество\".\n\n§ 21. В Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г. и бр. 13, 15, 57 и 61 от 2016 г.) се правят следните изменения: 1. В чл. 170, ал. 1, т. 5 думите \"или специализирано одиторско предприятие\" се заличават. 2. В чл. 172, ал. 1, т. 13 думите \"или от специализирано одиторско предприятие\" се заличават.\n\n§ 21. В Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г. и бр. 13, 15, 57 и 61 от 2016 г.) се правят следните изменения:\n\n1. В чл. 170, ал. 1, т. 5 думите \"или специализирано одиторско предприятие\" се заличават.\n\n2. В чл. 172, ал. 1, т. 13 думите \"или от специализирано одиторско предприятие\" се заличават.\n\n§ 22. В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. - бр. 23 от 2015 г.; изм., бр. 24, 29, 61 и 79 от 2015 г. и бр. 50 от 2016 г.) се правят следните изменения: 1. В чл. 172, ал. 2 думите \"независим одитор\" се заменят с \"регистриран одитор съгласно Закона за независимия финансов одит\". 2. В чл. 188, ал. 4 думата \"независим\" се заменя с \"регистриран\". 3. В чл. 222, ал. 8 думата \"независим\" се заменя с \"регистриран\".\n\n§ 22. В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. - бр. 23 от 2015 г.; изм., бр. 24, 29, 61 и 79 от 2015 г. и бр. 50 от 2016 г.) се правят следните изменения:\n\n1. В чл. 172, ал. 2 думите \"независим одитор\" се заменят с \"регистриран одитор съгласно Закона за независимия финансов одит\".\n\n2. В чл. 188, ал. 4 думата \"независим\" се заменя с \"регистриран\".\n\n3. В чл. 222, ал. 8 думата \"независим\" се заменя с \"регистриран\".\n\n§ 23. В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г. и бр. 45 и 58 от 2016 г.) в чл. 48, ал. 2, т. 18 думите \"или специализирано одиторско предприятие\" се заличават.\n\n§ 23. В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г. и бр. 45 и 58 от 2016 г.) в чл. 48, ал. 2, т. 18 думите \"или специализирано одиторско предприятие\" се заличават.\n\n§ 24. В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36, 65, 66, 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г. и бр. 15, 51 и 52 от 2016 г.) в § 46, ал. 2 от преходните и заключителните разпоредби думата \"одитор\" се заменя с \"регистриран одитор съгласно Закона за независимия финансов одит\".\n\n§ 24. В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36, 65, 66, 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г. и бр. 15, 51 и 52 от 2016 г.) в § 46, ал. 2 от преходните и заключителните разпоредби думата \"одитор\" се заменя с \"регистриран одитор съгласно Закона за независимия финансов одит\".\n\n§ 25. В Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. - бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г. и бр. 58, 60, 74 и 88 от 2016 г.) в чл. 166, ал. 3, т. 2 думите \"или специализирано одиторско предприятие\" се заличават.\n\n§ 25. В Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. - бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г. и бр. 58, 60, 74 и 88 от 2016 г.) в чл. 166, ал. 3, т. 2 думите \"или специализирано одиторско предприятие\" се заличават.\n\n§ 26. В Закона за финансовото управление и контрол в публичния сектор (обн., ДВ, бр. 21 от 2006 г.; изм., бр. 42 от 2009 г., бр. 54 от 2010 г., бр. 98 от 2011 г., бр. 15 от 2013 г. и бр. 43 от 2016 г.) в чл. 16 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звено в специализираната администрация на Министерството на финансите, което е на негово пряко подчинение. (3) Служителите по ал. 2 трябва да имат завършено висше образование и придобита образователно-квалификационна степен \"магистър\" и най-малко три години стаж в областта на вътрешния контрол, вътрешния или външния одит.\"\n\n§ 26. В Закона за финансовото управление и контрол в публичния сектор (обн., ДВ, бр. 21 от 2006 г.; изм., бр. 42 от 2009 г., бр. 54 от 2010 г., бр. 98 от 2011 г., бр. 15 от 2013 г. и бр. 43 от 2016 г.) в чл. 16 ал. 2 и 3 се изменят така:\n\n\"(2) За изпълнение на задачите по този закон министърът на финансите се подпомага от служители в звено в специализираната администрация на Министерството на финансите, което е на негово пряко подчинение.\n\n(3) Служителите по ал. 2 трябва да имат завършено висше образование и придобита образователно-квалификационна степен \"магистър\" и най-малко три години стаж в областта на вътрешния контрол, вътрешния или външния одит.\"\n\n§ 27. В Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г., бр. 42, 44, 78, 80, 82 и 99 от 2009 г., бр. 54 от 2010 г., бр. 8 и 98 от 2011 г., бр. 50 от 2012 г., бр. 15 от 2013 г., бр. 101 от 2015 г. и бр. 43 и 51 от 2016 г.) се правят следните изменения и допълнения: 1. В чл. 12, ал. 1 се създава изречение трето: \"Вътрешният одит в Министерството на финансите може да се осъществява от вътрешни одитори в рамките на звеното по чл. 16, ал. 2 от Закона за финансовото управление и контрол в публичния сектор, като в този случай ръководителят на звеното е ръководител и на вътрешния одит в Министерството на финансите и трябва да отговаря на изискванията на чл. 21, ал. 1 и 2.\" 2. В чл. 14, ал. 1 думите \"ал. 1\" се заменят с \"ал. 2\". 3. В чл. 47 ал. 2 и 3 се изменят така: \"(2) За изпълнение на задачите по този закон министърът на финансите се подпомага от служители в звеното по чл. 16, ал. 2 от Закона за финансовото управление и контрол в публичния сектор. (3) Служителите по ал. 2 трябва да отговарят на изискванията на чл. 21, ал. 1.\"\n\n§ 27. В Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г., бр. 42, 44, 78, 80, 82 и 99 от 2009 г., бр. 54 от 2010 г., бр. 8 и 98 от 2011 г., бр. 50 от 2012 г., бр. 15 от 2013 г., бр. 101 от 2015 г. и бр. 43 и 51 от 2016 г.) се правят следните изменения и допълнения:\n\n1. В чл. 12, ал. 1 се създава изречение трето: \"Вътрешният одит в Министерството на финансите може да се осъществява от вътрешни одитори в рамките на звеното по чл. 16, ал. 2 от Закона за финансовото управление и контрол в публичния сектор, като в този случай ръководителят на звеното е ръководител и на вътрешния одит в Министерството на финансите и трябва да отговаря на изискванията на чл. 21, ал. 1 и 2.\"\n\n2. В чл. 14, ал. 1 думите \"ал. 1\" се заменят с \"ал. 2\".\n\n3. В чл. 47 ал. 2 и 3 се изменят така:\n\n\"(2) За изпълнение на задачите по този закон министърът на финансите се подпомага от служители в звеното по чл. 16, ал. 2 от Закона за финансовото управление и контрол в публичния сектор.\n\n(3) Служителите по ал. 2 трябва да отговарят на изискванията на чл. 21, ал. 1.\"\n\n§ 28. В Закона за гражданското въздухоплаване (обн., ДВ, бр. 94 от 1972 г.; изм. и доп., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г., бр. 35, 47, 82 и 102 от 2009 г., бр. 63, 73 и 94 от 2010 г., бр. 41, 81 и 99 от 2011 г., бр. 38, 60 и 82 от 2012 г., бр. 15 и 66 от 2013 г., бр. 12, 53 и 98 от 2014 г., бр. 28 и 89 от 2015 г. и бр. 15 от 2016 г.) в чл. 48 думата \"независим\" се заличава. ------------------------- Законът е приет от 43-то Народно събрание на 15 ноември 2016 г. и е подпечатан с официалния печат на Народното събрание.\n\n§ 28. В Закона за гражданското въздухоплаване (обн., ДВ, бр. 94 от 1972 г.; изм. и доп., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г., бр. 35, 47, 82 и 102 от 2009 г., бр. 63, 73 и 94 от 2010 г., бр. 41, 81 и 99 от 2011 г., бр. 38, 60 и 82 от 2012 г., бр. 15 и 66 от 2013 г., бр. 12, 53 и 98 от 2014 г., бр. 28 и 89 от 2015 г. и бр. 15 от 2016 г.) в чл. 48 думата \"независим\" се заличава.\n\n-------------------------\n\nЗаконът е приет от 43-то Народно събрание на 15 ноември 2016 г. и е подпечатан с официалния печат на Народното събрание.\n\nПреходни и Заключителни разпоредби КЪМ ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ\n\nПреходни и Заключителни разпоредби КЪМ ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ\n\n(ОБН. - ДВ, БР. 15 ОТ 2018 Г., В СИЛА ОТ 16.02.2018 Г.) § 42. Този закон влиза в сила от деня на обнародването му в \"Държавен вестник\", с изключение на: 1. член 222, ал. 1 - 3 , които влизат в сила от 3 септември 2019 г.; 2. параграф 13, т. 12, буква \"а\" , която влиза в сила от 1 януари 2018 г.; 3. параграф 13, т. 12, буква \"б\" , която влиза в сила от 21 ноември 2017 г.; 4. параграф 17, т. 37 относно чл. 264а и т. 39 относно чл. 273б , които влизат в сила от 1 януари 2020 г.\n\n(ОБН. - ДВ, БР. 15 ОТ 2018 Г., В СИЛА ОТ 16.02.2018 Г.)\n\n§ 42. Този закон влиза в сила от деня на обнародването му в \"Държавен вестник\", с изключение на:\n\n1. член 222, ал. 1 - 3 , които влизат в сила от 3 септември 2019 г.;\n\n2. параграф 13, т. 12, буква \"а\" , която влиза в сила от 1 януари 2018 г.;\n\n3. параграф 13, т. 12, буква \"б\" , която влиза в сила от 21 ноември 2017 г.;\n\n4. параграф 17, т. 37 относно чл. 264а и т. 39 относно чл. 273б , които влизат в сила от 1 януари 2020 г.\n\nПреходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ\n\nПреходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ\n\n(ОБН. - ДВ, БР. 18 ОТ 2020 Г., В СИЛА ОТ 28.02.2020 Г.) § 46. Всички относими към вписването на регистрираните одитори в регистъра по чл. 20 документи и информация се предават от ИДЕС на Комисията в 6-месечен срок от влизането в сила на този закон. До предаването на пълната документация и информация се прилагат условията за поддържане на регистъра до влизането в сила на закона .\n\n(ОБН. - ДВ, БР. 18 ОТ 2020 Г., В СИЛА ОТ 28.02.2020 Г.)\n\n§ 46. Всички относими към вписването на регистрираните одитори в регистъра по чл. 20 документи и информация се предават от ИДЕС на Комисията в 6-месечен срок от влизането в сила на този закон. До предаването на пълната документация и информация се прилагат условията за поддържане на регистъра до влизането в сила на закона .\n\n§ 47. Измененията относно ротацията на регистрираните одитори по чл. 65, ал. 3 и 4 влизат в сила за одити на финансови отчети за отчетни периоди, завършващи на 31 декември 2019 г.\n\n§ 47. Измененията относно ротацията на регистрираните одитори по чл. 65, ал. 3 и 4 влизат в сила за одити на финансови отчети за отчетни периоди, завършващи на 31 декември 2019 г.\n\n§ 48. Председателите на одитните комитети в предприятията от обществен интерес са длъжни да предоставят първоначалната информация по чл. 109, ал. 4 в 6-месечен срок от влизането в сила на този закон .\n\n§ 48. Председателите на одитните комитети в предприятията от обществен интерес са длъжни да предоставят първоначалната информация по чл. 109, ал. 4 в 6-месечен срок от влизането в сила на този закон .\n\n§ 49. По незавършените административнонаказателни производства към датата на влизане в сила на този закон могат да бъдат сключвани споразумения за прекратяването им по реда на чл. 110а - 110в .\n\n§ 49. По незавършените административнонаказателни производства към датата на влизане в сила на този закон могат да бъдат сключвани споразумения за прекратяването им по реда на чл. 110а - 110в .\n\n§ 50. Комисията издава наредбите по чл. 20, ал. 8 , чл. 108, ал. 1, т. 9 и чл. 109, ал. 5 в срок до три месеца от влизането в сила на този закон . . . . . . . . . . . . . . . . . . . . . . . . . . . . . . . . . . . .\n\n§ 50. Комисията издава наредбите по чл. 20, ал. 8 , чл. 108, ал. 1, т. 9 и чл. 109, ал. 5 в срок до три месеца от влизането в сила на този закон .\n\n. . . . . . . . . . . . . . . . . . . . . . . . . . . . . . . . . . .\n\n§ 66. Законът влиза в сила от деня на обнародването му в \"Държавен вестник\", с изключение на: 1. параграф 57, т. 2 и § 60 , които влизат в сила от 1 януари 2020 г.; 2. параграф 57, т. 1 , която влиза в сила от 1 януари 2021 г.\n\n§ 66. Законът влиза в сила от деня на обнародването му в \"Държавен вестник\", с изключение на:\n\n1. параграф 57, т. 2 и § 60 , които влизат в сила от 1 януари 2020 г.;\n\n2. параграф 57, т. 1 , която влиза в сила от 1 януари 2021 г.\n\nПреходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ДАНЪЧНО-ОСИГУРИТЕЛНИЯ ПРОЦЕСУАЛЕН КОДЕКС\n\nПреходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ДАНЪЧНО-ОСИГУРИТЕЛНИЯ ПРОЦЕСУАЛЕН КОДЕКС\n\n(ОБН. - ДВ, БР. 105 ОТ 2020 Г., В СИЛА ОТ 01.01.2021 Г.) § 72. Законът влиза в сила от 1 януари 2021 г., с изключение на: 1. параграф 34 , който влиза в сила от 1 май 2021 г.; 2. параграфи 55 , 58 , 59 , 60 и § 69 относно създаването на чл. 26б от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , които влизат в сила от деня на обнародването му в \"Държавен вестник\"; 3. параграф 69 относно създаването на чл. 26а от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , който влиза в сила от 7 декември 2020 г.\n\n(ОБН. - ДВ, БР. 105 ОТ 2020 Г., В СИЛА ОТ 01.01.2021 Г.)\n\n§ 72. Законът влиза в сила от 1 януари 2021 г., с изключение на:\n\n1. параграф 34 , който влиза в сила от 1 май 2021 г.;\n\n2. параграфи 55 , 58 , 59 , 60 и § 69 относно създаването на чл. 26б от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , които влизат в сила от деня на обнародването му в \"Държавен вестник\";\n\n3. параграф 69 относно създаването на чл. 26а от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците , който влиза в сила от 7 декември 2020 г.\n\nПреходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ\n\nПреходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ПАЗАРИТЕ НА ФИНАНСОВИ ИНСТРУМЕНТИ\n\n(ОБН. - ДВ, БР. 25 ОТ 2022 Г., В СИЛА ОТ 29.03.2022 Г.) § 94. Законът влиза в сила от деня на обнародването му в \"Държавен вестник\", с изключение на § 79, т. 1, 4 и т. 9, буква \"а\" , които влизат в сила от 19 октомври 2022 г.\n\n(ОБН. - ДВ, БР. 25 ОТ 2022 Г., В СИЛА ОТ 29.03.2022 Г.)\n\n§ 94. Законът влиза в сила от деня на обнародването му в \"Държавен вестник\", с изключение на § 79, т. 1, 4 и т. 9, буква \"а\" , които влизат в сила от 19 октомври 2022 г.\n\nПреходни и Заключителни разпоредби КЪМ ЗАКОНА ЗА ВЪВЕЖДАНЕ НА ЕВРОТО В РЕПУБЛИКА БЪЛГАРИЯ\n\nПреходни и Заключителни разпоредби КЪМ ЗАКОНА ЗА ВЪВЕЖДАНЕ НА ЕВРОТО В РЕПУБЛИКА БЪЛГАРИЯ\n\n(ОБН. - ДВ, БР. 70 ОТ 2024 Г.) . . . . . . . . . . . . . . . . . . . . . . . . . . . . . . . . . . . § 5. (1) [ * ] Действащите нормативни актове, които уреждат задължения за плащане на такси, санкции, глоби и други публични задължения към държавата и общините в български левове, продължават да се прилагат в съответствие с предвидените в този закон правила за превалутиране. (2) Когато паричната сума в левове е посочена в закон или в подзаконов нормативен акт като резултат от въвеждане в българското законодателство на правен акт на Европейския съюз, в който изрично е посочена съответна сума в евро, при изменение на закона, съответно на подзаконовия нормативен акт, се посочва сумата в евро от правния акт на Европейския съюз. . . . . . . . . . . . . . . . . . . . . . . . . . . . . . . . . . . .\n\n(ОБН. - ДВ, БР. 70 ОТ 2024 Г.)\n\n. . . . . . . . . . . . . . . . . . . . . . . . . . . . . . . . . . .\n\n§ 5. (1) [ * ] Действащите нормативни актове, които уреждат задължения за плащане на такси, санкции, глоби и други публични задължения към държавата и общините в български левове, продължават да се прилагат в съответствие с предвидените в този закон правила за превалутиране.\n\n(2) Когато паричната сума в левове е посочена в закон или в подзаконов нормативен акт като резултат от въвеждане в българското законодателство на правен акт на Европейския съюз, в който изрично е посочена съответна сума в евро, при изменение на закона, съответно на подзаконовия нормативен акт, се посочва сумата в евро от правния акт на Европейския съюз.\n\n. . . . . . . . . . . . . . . . . . . . . . . . . . . . . . . . . . .\n\n§ 60. Параграф 5, ал. 1 , § 8 - 36 , § 37, т. 1 - 12 и 14 - 20 и § 38 - 59 влизат в сила от датата, определена в Решение на Съвета на Европейския съюз за приемането на еврото от Република България, прието в съответствие с чл. 140, параграф 2 от Договора за функционирането на Европейския съюз и Регламент на Съвета на Европейския съюз, приет в съответствие с чл. 140, параграф 3 от Договора за функционирането на Европейския съюз .\n\n§ 60. Параграф 5, ал. 1 , § 8 - 36 , § 37, т. 1 - 12 и 14 - 20 и § 38 - 59 влизат в сила от датата, определена в Решение на Съвета на Европейския съюз за приемането на еврото от Република България, прието в съответствие с чл. 140, параграф 2 от Договора за функционирането на Европейския съюз и Регламент на Съвета на Европейския съюз, приет в съответствие с чл. 140, параграф 3 от Договора за функционирането на Европейския съюз .\n\nПреходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ\n\nПреходни и Заключителни разпоредби КЪМ ЗАКОНА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НЕЗАВИСИМИЯ ФИНАНСОВ ОДИТ\n\n(ОБН. - ДВ, БР. 79 ОТ 2024 Г.) § 91. За регистрираните одитори, които са вписани или са в процес на вписване към 1 януари 2024 г. в регистъра по чл. 20 , за дипломираните експерт-счетоводители, които към 1 януари 2024 г. са в процес по вписване в регистъра по чл. 17 , както и за кандидатите за дипломирани експерт-счетоводители, които към 1 януари 2024 г. са в процедура по кандидатстване и при условие че тази процедура приключи успешно до 1 януари 2026 г., допълнителните изисквания по отношение придобиването на квалификация на регистриран одитор по устойчивостта по глава втора не се прилагат. Тези лица могат да упражняват дейност като регистриран одитор по устойчивостта, след успешно придобиване на необходимите познания по отчитане на устойчивостта и по изразяване на сигурност по устойчивостта, включително по темите, посочени в член 19а, ал. 1 , чрез допълнително обучение по реда на правилата по чл. 71, ал. 3, т. 4 .\n\n(ОБН. - ДВ, БР. 79 ОТ 2024 Г.)\n\n§ 91. За регистрираните одитори, които са вписани или са в процес на вписване към 1 януари 2024 г. в регистъра по чл. 20 , за дипломираните експерт-счетоводители, които към 1 януари 2024 г. са в процес по вписване в регистъра по чл. 17 , както и за кандидатите за дипломирани експерт-счетоводители, които към 1 януари 2024 г. са в процедура по кандидатстване и при условие че тази процедура приключи успешно до 1 януари 2026 г., допълнителните изисквания по отношение придобиването на квалификация на регистриран одитор по устойчивостта по глава втора не се прилагат. Тези лица могат да упражняват дейност като регистриран одитор по устойчивостта, след успешно придобиване на необходимите познания по отчитане на устойчивостта и по изразяване на сигурност по устойчивостта, включително по темите, посочени в член 19а, ал. 1 , чрез допълнително обучение по реда на правилата по чл. 71, ал. 3, т. 4 .\n\n§ 92. Обученията по § 91 се провеждат от Института на дипломираните експерт-счетоводители.\n\n§ 92. Обученията по § 91 се провеждат от Института на дипломираните експерт-счетоводители.\n\n§ 93. До приемане от Европейската комисия на стандартите по чл. 9, ал. 2 се прилагат Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност.\n\n§ 93. До приемане от Европейската комисия на стандартите по чл. 9, ал. 2 се прилагат Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност.\n\n§ 94. В тримесечен срок от влизането в сила на закона се обнародват в \"Държавен вестник\" Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. Стандартите се обнародват с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите.\n\n§ 94. В тримесечен срок от влизането в сила на закона се обнародват в \"Държавен вестник\" Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. Стандартите се обнародват с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите.\n\n§ 95. В тримесечен срок от влизането в сила на закона в \"Държавен вестник\" се обнародва Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители. Ръководството се обнародва с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите.\n\n§ 95. В тримесечен срок от влизането в сила на закона в \"Държавен вестник\" се обнародва Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители. Ръководството се обнародва с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите.\n\n§ 96. До приемане от Европейската комисия на посочените в чл. 3а, ал. 4 Европейски стандарти за изразяване на сигурност по устойчивостта се изпълняват задължителни ангажименти за изразяване на ограничена степен на сигурност върху отчетите за устойчивостта на предприятията, освен ако предприятие не поиска извършването на ангажимент за изразяване на разумна степен сигурност върху неговия отчет за устойчивостта.\n\n§ 96. До приемане от Европейската комисия на посочените в чл. 3а, ал. 4 Европейски стандарти за изразяване на сигурност по устойчивостта се изпълняват задължителни ангажименти за изразяване на ограничена степен на сигурност върху отчетите за устойчивостта на предприятията, освен ако предприятие не поиска извършването на ангажимент за изразяване на разумна степен сигурност върху неговия отчет за устойчивостта.\n\n§ 97. За служителите от администрацията на Комисията, които са в трудови или служебни правоотношения преди 1 януари 2025 г., изпитите по чл. 19а, ал. 1 се признават за успешно положени, след успешно придобиване на необходимите познания по отчитане на устойчивостта и по изразяване на сигурност по устойчивостта, чрез допълнително обучение по реда на правилата по чл. 71, ал. 3, т. 4 .\n\n§ 97. За служителите от администрацията на Комисията, които са в трудови или служебни правоотношения преди 1 януари 2025 г., изпитите по чл. 19а, ал. 1 се признават за успешно положени, след успешно придобиване на необходимите познания по отчитане на устойчивостта и по изразяване на сигурност по устойчивостта, чрез допълнително обучение по реда на правилата по чл. 71, ал. 3, т. 4 .\n\n§ 98. В шестмесечен срок от влизането в сила на закона Общото събрание на Института на дипломираните експерт-счетоводители приема съответните промени в устава си.\n\n§ 98. В шестмесечен срок от влизането в сила на закона Общото събрание на Института на дипломираните експерт-счетоводители приема съответните промени в устава си.\n\n§ 99. В тримесечен срок от влизането в сила на този закон всеки регистриран одитор създава персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила на Комисията за публичен надзор над регистрираните одитори за вписване в регистъра по чл. 20 .\n\n§ 99. В тримесечен срок от влизането в сила на този закон всеки регистриран одитор създава персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила на Комисията за публичен надзор над регистрираните одитори за вписване в регистъра по чл. 20 .\n\n§ 100. За избора на регистрирани одитори по устойчивостта за отчетната 2024 г. не се прилагат изискванията на чл. 108, ал. 1, т. 6 .\n\n§ 100. За избора на регистрирани одитори по устойчивостта за отчетната 2024 г. не се прилагат изискванията на чл. 108, ал. 1, т. 6 .\n\n§ 101. Незавършените административни, административнонаказателни и дисциплинарни производства към датата на влизането в сила на закона се довършват по реда на този закон . . . . . . . . . . . . . . . . . . . . . . . . . . . . . . . . . . . .\n\n§ 101. Незавършените административни, административнонаказателни и дисциплинарни производства към датата на влизането в сила на закона се довършват по реда на този закон .\n\n. . . . . . . . . . . . . . . . . . . . . . . . . . . . . . . . . . .\n\nРелевантни актове от Европейското законодателство Директиви: ДИРЕКТИВА (ЕС) 2023/2864 НА ЕВРОПЕЙСКИЯ ПАРЛАМЕНТ И НА СЪВЕТА от 13 декември 2023 година за изменение на някои директиви във връзка със създаването и функционирането на европейската единна точка за достъп ДИРЕКТИВА (ЕС) 2022/2464 НА ЕВРОПЕЙСКИЯ ПАРЛАМЕНТ И НА СЪВЕТА от 14 декември 2022 година за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта ДИРЕКТИВА 2014/56/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети ДИРЕКТИВА 2013/34/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета ДИРЕКТИВА 2006/43/ЕО НА ЕВРОПЕЙСКИЯ ПАРЛАМЕНТ И НА СЪВЕТА от 17 май 2006 година относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета Регламенти: РЕГЛАМЕНТ (ЕС) № 596/2014 НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията РЕГЛАМЕНТ (ЕС) № 537/2014 НА EВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията РЕГЛАМЕНТ (ЕС) № 575/2013 НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно пруденциалните изисквания за кредитните институции и инвестиционните посредници и за изменение на Регламент (ЕС) № 648/2012\n\nРелевантни актове от Европейското законодателство\n\nДирективи:\n\nДИРЕКТИВА (ЕС) 2023/2864 НА ЕВРОПЕЙСКИЯ ПАРЛАМЕНТ И НА СЪВЕТА от 13 декември 2023 година за изменение на някои директиви във връзка със създаването и функционирането на европейската единна точка за достъп\n\nДИРЕКТИВА (ЕС) 2022/2464 НА ЕВРОПЕЙСКИЯ ПАРЛАМЕНТ И НА СЪВЕТА от 14 декември 2022 година за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта\n\nДИРЕКТИВА 2014/56/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година за изменение на Директива 2006/43/ЕО относно задължителния одит на годишните счетоводни отчети и консолидираните счетоводни отчети\n\nДИРЕКТИВА 2013/34/ЕС НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета\n\nДИРЕКТИВА 2006/43/ЕО НА ЕВРОПЕЙСКИЯ ПАРЛАМЕНТ И НА СЪВЕТА от 17 май 2006 година относно задължителния одит на годишните счетоводни отчети и консолидираните счетоводни отчети, за изменение на Директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета\n\nРегламенти:\n\nРЕГЛАМЕНТ (ЕС) № 596/2014 НА ЕВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията\n\nРЕГЛАМЕНТ (ЕС) № 537/2014 НА EВРОПЕЙСКИЯ ПАРЛАМЕНТ И НА СЪВЕТА от 16 април 2014 година относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията\n\nРЕГЛАМЕНТ (ЕС) № 575/2013 НА ЕВРОПЕЙСКИЯ ПАРЛАМЕНТ И НА СЪВЕТА от 26 юни 2013 година относно пруденциалните изисквания за кредитните институции и инвестиционните посредници и за изменение на Регламент (ЕС) № 648/2012\n\n| ↑ нагоре | ← назад | пълна версия"
}